דגשים במדיניות הפרטיות של SAMSUNG

Samsung Electronics יודעת עד כמה הפרטיות חשובה ללקוחות שלנו. אנחנו רוצים לוודא שאתה מבין איך אנחנו אוספים את המידע האישי שלך ומשתמשים בו בכל המכשירים והשירותים של Samsung, החל מטלפונים ניידים ומחשבי טאבלט וכלה במכשירי טלוויזיה, מכשירי חשמל לבית, שירותים מקוונים ועוד.

אמנם מדיניות פרטיות זו חלה על כל השירותים שלנו, אנחנו נספק גם מידע נוסף על פרטיות בקשר לשירותים ספציפיים במידת הצורך.

סקירה כללית של מידע אישי

אנחנו אוספים מידע אישי שאתה מספק לנו ישירות, מידע על אופן השימוש שלך בשירותים שלנו ומידע ממקורות צד שלישי. אנחנו משתמשים במידע זה כדי לספק לך שירותים, כדי להבין את אופן השימוש שלך בשירותים שלנו כדי שנוכל לשפר ולהתאים אישית את החוויה שלך, וכדי לפתח את האפליקציות, הטכנולוגיות והתוכן הרלוונטיים ביותר ללקוחות שלנו. אנחנו גם משתמשים במידע אישי כדי לספק פרסומות מותאמות אישית לפי תחומי העניין שלך.

שיתוף המידע האישי שלך

ייתכן שנשתף את המידע האישי שלך עם חברות המסונפות ל-Samsung Electronics, וכן עם חברות המספקות שירותים בשמה של Samsung Electronics. כמו כן, ייתכן שנשתף את המידע האישי שלך עם חברות שותפות מהימנות, כגון ספקי שירותים סלולריים או חברות ביטוח, המספקים לך מוצרים ושירותים שאתה מבקש ומידע על מוצרים ושירותים שאתה מתעניין בהם. ייתכן שנשתף מידע אישי עם סוכנויות אכיפת חוק כשהחוק דורש זאת או כדי להגן על Samsung Electronics ועל המשתמשים שלה.

1. איזה מידע אנחנו אוספים? 
2. כיצד אנחנו משתמשים במידע שלך? 
3. עם מי אנחנו משתפים את המידע שלך? 
4. כיצד אנחנו מגנים על המידע שלך? 
5. להיכן אנחנו שולחים את הנתונים שלך? 
6. מה הזכויות שלך? 
7. כמה זמן אנחנו שומרים את המידע שלך? 
8. באילו שירותי צד שלישי אנחנו משתמשים? 
9. קובצי Cookie, משואות וטכנולוגיות דומות 
10. צור קשר 

מדיניות הפרטיות של SAMSUNG

תאריך כניסה לתוקף‏: 30/04/2019

מדיניות הפרטיות הזו חלה על כל המכשירים והשירותים של Samsung, החל מטלפונים ניידים ומחשבי טאבלט וכלה במכשירי טלוויזיה, מכשירי חשמל לבית, שירותים מקוונים ועוד, ויחד ״השירותים״.

חשוב לבקר בדף זה לעתים קרובות כדי לבדוק את העדכונים האחרונים במדיניות הפרטיות. ייתכן שנעדכן מדיניות פרטיות זו מעת לעת כדי לשקף שינויים בנוהלי המידע האישי שלנו בקשר לשירותים או לשינויים בחוק החל. נפרסם הודעה באתר האינטרנט שלנו או במכשיר שלך כדי להודיע לך מראש על שינויים מהותיים במדיניות הפרטיות שלנו, ונציין בראש מדיניות הפרטיות מה היה מועד העדכון האחרון שלה. הגרסה העדכנית ביותר של מדיניות הפרטיות זמינה תמיד כאן: https://account.samsung.com/membership/pp.

איזה מידע אנחנו אוספים?

Samsung Electronics אוספת את המידע האישי שלך במגוון דרכים.

מידע שאתה מספק בצורה ישירה

חלק מהשירותים מאפשרים לך להעביר אלינו מידע בצורה ישירה. לדוגמה:

• בעת יצירת חשבון או פרופיל אצלנו, ייתכן שנבקש מידע כגון שם, תאריך לידה או כתובת דוא״ל.
• אם תזמין מאתנו מוצר או שירות בתשלום, ייתכן שנבקש ממך שם, כתובת, פרטי קשר ופרטי משלוח וחיוב לעיבוד ההזמנה.
• כדי לספק תגובות בעת הפנייה לשירות לקוחות, ייתכן שנצטרך מידע כדי לאמת את זהותך ואת המוצר שאתה מברר לגביו.
• כשאתה מתקשר עם צוות שירות הלקוחות שלנו או גורמים אחרים, התקשורת שלך תשודר דרך המערכות שלנו.
• אם אתה משתף את אנשי הקשר שלך, נאסוף את מספרי הטלפון ופרטי קשר אחרים שלהם כדי לאפשר שיתוף קבצים והעברת הודעות. ניתן לכבות או להגביל תכונות אלה תחת ׳הגדרות׳ במכשירים שלך.

מידע אודות השימוש שלך בשירותים

בנוסף למידע שאתה מספק, נאסוף מידע על השימוש שלך בשירותים באמצעות תוכנה במכשירים שלך ובאמצעים אחרים. נאסוף את המידע הבא:

• מידע על המכשיר: דגם החומרה, פרטי חומרת המכשיר, מספר IMEI ומזהים ייחודיים אחרים של המכשיר, מספר טלפון, מספר סידורי, קוד מכירות, רישום גישה, גרסת תוכנה נוכחית, MCC (קוד המדינה של המכשיר הנייד), MNC (קוד הרשת של המכשיר הנייד), כתובת MAC, כתובת IP, קובצי Cookie, פיקסלים, פרטי מנוי, גרסאות של מערכת ההפעלה והגדרות של המכשירים שבהם אתה משתמש כדי לגשת לשירותים.
• פרטי יומן רישום: פרטי אבחון, פרטים טכניים, שגיאות ופרטי שימוש כגון שעות השימוש ומשך השימוש שלך בשירותים, מונחי שאילתות חיפוש בעת הזנת מונחים לחיפוש במכשיר בקשר לשירות מסוים של Samsung, ומידע המאוחסן בקובצי Cookie שהגדרנו במכשירים שלך.
• פרטי מיקום: אות ה-GPS של המכשיר שלך או מידע לגבי נקודות גישה ל-Wi-Fi ותחנות בסיס בסביבה הקרובה, שעשוי להיות משודר אלינו בעת השימוש בשירותים מסוימים וכשפונקציית המיקום פועלת.
• מידע קולי: הקלטות של קולך שאנחנו מכינים ומאחסנים בשרתים שלנו כשאתה מפעיל פונקציה זו ומשתמש בפקודות קוליות כדי לשלוט בשירות, או כשאתה פונה לצוות שירות הלקוחות שלנו. שים לב כי אם נעבוד עם ספק שירותים של צד שלישי שמספק בשמנו שירותי המרה של דיבור לטקסט, ‏‫ספק זה עשוי לקבל ולאחסן פקודות קוליות מסוימות בהתאם לחוזה שסוכם בינינו לבין ספק השירות המהימן של צד שלישי.‬‬‬‬‬‬‬‬‬‬‬‬‬‬
• מידע של מקלדת Samsung: המילים שאתה מקליד בעת הפעלת השלמת מילים. ייתכן שנציע לך תכונה זו בהקשר של ה-Samsung Account שלך כדי לסנכרן את הנתונים לשימוש במכשירים ניידים אחרים שלך מתוצרת Samsung. תוכל למחוק את הנתונים דרך הגדרות ׳השלמת מילים׳.
• פרטי צפייה: הרשתות, הערוצים, האתרים שבהם ביקרת והתוכניות שבהן צפית במכשירים, וכמות הזמן שבילית בצפייה בתוכן זה.
• פרטים נוספים על השימוש שלך בשירותים, כגון האפליקציות שבהן אתה משתמש, האתרים שבהם אתה מבקר ואופן האינטראקציה שלך עם תוכן המוצע דרך השירות.

מידע זמין באופן ציבורי או מסחרי או מידע משותף

לפעמים אנחנו אוספים מידע זמין באופן ציבורי או מסחרי, כולל מידע מרשתות חברתיות שבהן אתה משתמש, ומשלבים זאת עם מידע אחר לגביך כדי שנוכל להבין טוב יותר את הצרכים, תחומי העניין וההעדפות שלך. לפעמים אנחנו גם אוספים מידע עליך כאשר אנשים אחרים מספקים אותו באמצעות השירותים שלנו, כגון השם ופרטי הקשר שלך כשאנשים אחרים שולחים לך הודעה או משתפים אתך קבצים.

פרטים אחרים שאנחנו אוספים

ייתכן שנאסוף מידע נוסף עליך, על המכשירים שלך או על השימוש שלך בשירותים שהסכמת לשלוח לנו.

ניתוח נתונים של צד שלישי

באמצעות שירותים מסוימים, אנחנו עשויים לאסוף מידע אישי על הפעילות המקוונת שלך באתרי אינטרנט ובמכשירים מחוברים לאורך זמן, וכן באתרי אינטרנט, במכשירים, באפליקציות ובתכונות ובשירותים מקוונים אחרים של גורמי צד שלישי. אנחנו עשויים להשתמש בשירותי ניתוח של צד שלישי בשירותים, כגון אלה של Google Analytics. ספקי השירות המנהלים את שירותי הניתוח האלו עוזרים לנו לנתח את השימוש שלך בשירותים ולשפר את השירותים. המידע שאנחנו מקבלים עשוי להיחשף ישירות לספקים אלו ולגורמי צד שלישי רלוונטיים המשתמשים במידע זה או להיאסף ישירות על-ידם, למשל כדי להעריך את השימוש בשירותים, לעזור לנהל את השירותים ולאבחן בעיות טכניות. לקבלת מידע נוסף על Google Analytics, בקר בכתובת http://www.google.com/analytics/learn/privacy.html ובכתובת https://www.google.com/policies/privacy/partners.

האפשרויות שלך

באפשרותך לבחור שלא לספק לנו סוגים מסוימים של מידע, כגון מידע המבוקש כחלק מההרשמה ל-Samsung Account. במקרים מסוימים, זה עשוי להגביל את היכולת שלך להשתמש בשירותים מסוימים. נעשה כמיטב יכולתנו כדי להסביר את המגבלות הללו כשנבקש מידע כדי שתוכל לקבל החלטה מושכלת. לדוגמה, Samsung Cloud מאפשר לך לגבות את המידע שלך וליצור נקודת שחזור; עם זאת, Samsung Cloud לא תוכנן או יועד לאחסן או לעבד מידע רגיש.

כיצד אנחנו משתמשים במידע שלך?

אנחנו משתמשים במידע שאנחנו אוספים למטרות הבאות:
• כדי לעזור לך או למכשיר שלך להירשם לשירותים שלנו
• כדי לספק שירות או תכונה שביקשת
• כדי לספק תוכן מותאם אישית ושירותים מותאמים אישית בהתבסס על הפעילות הקודמת שלך בשירותים שלנו
• כדי לספק פרסומות, הצעות ומבצעים מותאמים אישית שאולי יעניינו אותך באתרי האינטרנט שלנו, באתרי אינטרנט של צד שלישי ובפלטפורמות מקוונות כגון אתרי מדיה חברתית
• כדי לספק מבצעים והצעות דרך תקשורת שיווקית ישירה, רק במקרים שבהם נתת לנו הסכמה בנפרד
• כדי לנתח את המוצרים והשירותים שלנו כדי לעזור לנו להבין טוב יותר את הלקוחות שלנו, כדי להציע לך את התקשורת, החוויות והשירותים הרלוונטיים ביותר
• כדי לבקש ממך להביע דעה על המוצרים והשירותים שלנו וכדי לערוך סקרי לקוחות, לאחר קבלת הסכמה ממך בנפרד במידת הצורך
• כדי לספק עדכוני תוכנה, שירותי תחזוקה ותמיכה עבור המכשירים שלך
• כדי לציית לחוק ולתהליכים משפטיים
• כדי להגן על הזכויות, הנכסים או הבטיחות של Samsung Electronics או של החברות המסונפות, השותפים העסקיים או הלקוחות שלנו.

אנחנו משתמשים במידע ומשלבים את המידע שאנחנו אוספים עליך מהשירותים שלנו, מהמכשירים שלנו או ממקורות אחרים כדי לספק לך חוויה טובה יותר. לדוגמה, תוכל להשתמש בפרטי Samsung Account שלך לא רק בשירות שבאמצעותו נרשמת, אלא גם בשירותים אחרים המשתמשים בחשבונות Samsung Account. אנחנו גם משתמשים במידע שאתה מספק לנו ישירות או דרך מקורות אחרים כמתואר לעיל כדי לספק תוכן שאולי תאהב או שהתאמת אישית.

יש לך אפשרות לקבל החלטות לגבי המידע שלך. עיין בסעיף מה הזכויות שלך? לקבלת מידע נוסף.

[לתושבי האזור הכלכלי האירופי (EEA) בלבד]

Samsung מעבדת מידע אישי למטרות המתוארות לעיל. הבסיס המשפטי של Samsung לעיבוד מידע אישי כולל עיבוד:
(i) כדי שנוכל לקיים את ההבטחות שלנו לך, כגון אספקת השירות
(ii) כדי לקדם את האינטרסים העסקיים שלנו (לדוגמה, כדי לנהל את הקשר שלנו אתך ולשפר את חוויית שירות הלקוחות שלך), כולל תקשורת באתר האינטרנט שלנו, באתרי אינטרנט של צד שלישי ובפלטפורמות מקוונות
(iii) כדי לציית לחוק ולתהליכים משפטיים
(iv) בהסכמתך (לדוגמה, כדי לשלוח תקשורת שיווקית ישירה). אם נתת את הסכמתך, תוכל תמיד לבטל אותה על-ידי פנייה אלינו כמתואר בסעיף צור קשר במדיניות פרטיות זו.

Samsung Electronics היא נאמן הנתונים של המידע האישי שלך כמתואר לעיל. עבור תקשורת שיווקית ישירה מסוימת ופרסום מותאם אישית באירופה, Samsung Electronics (UK) Limited, הממוקמת בבריטניה, גם היא נאמן הנתונים של המידע האישי שלך. כמה מהחברות הבנות האירופיות של Samsung גם מעבדות את המידע האישי שלך במדינות שלהן. במקרים המתאימים, לחברת הבת האירופית של Samsung תהיה מדיניות פרטיות מקומית משלה באתר האינטרנט שלה כדי להסביר זאת.

עם מי אנחנו משתפים את המידע שלך?

נחשוף את המידע שלך באופן פנימי בתוך החברה שלנו, אבל רק בפני האנשים שזקוקים לו כדי להמשיך ולספק שירותים או כדי לעזור לך בבקשות שלך.

כמו כן, נחשוף את המידע שלך בפני הישויות הבאות, רק במידה הנחוצה כדי לספק את השירותים שלנו:

• חברות מסונפות: חברות אחרות בקבוצת Samsung Electronics הנמצאות בשליטה או בבעלות שלנו.
• שותפים עסקיים: שותפים שאנחנו עובדים אתם יחד כדי לספק לך את השירותים שביקשת או קנית. לדוגמה, ייתכן שנעבוד עם בנק כלשהו כדי שתוכל להשתמש באחד מהשירותים שלנו כדי לבצע תשלומים בצורה מהירה ויעילה יותר. שותפים עסקיים אלה שולטים במידע האישי שלך ומנהלים אותו.
• ספקי שירות: חברות שנבחרו בקפידה המספקות שירותים עבורנו או בשמנו, כגון חברות שעוזרות לנו בתיקונים, מוקדי שירות של לקוחות, פעילויות שירות לקוחות, פרסום (כולל פרסום מותאם אישית באתרי האינטרנט שלנו, באתרי אינטרנט של צד שלישי או בפלטפורמות מקוונות), ניהול סקרי שביעות רצון של לקוחות או חיוב, או ששולחות הודעות דוא״ל בשמנו. ספקים אלה גם מחויבים להגן על המידע שלך.
• גורמים אחרים כאשר הדבר נדרש לפי חוק או בעת הצורך כדי להגן על השירותים שלנו: לדוגמה, ייתכן שנידרש לחשוף את המידע שלך לפי חוק, הליך משפטי או צו בית משפט מצד רשויות ממשל. ייתכן שגורמים אלה גם יבקשו מאתנו את המידע שלך למטרות של אכיפת חוק, ביטחון לאומי, סיכול טרור או נושאים אחרים הקשורים לביטחון הציבור.
• גורמים אחרים בקשר לעסקאות תאגידיות: ייתכן שנחשוף את המידע שלך בפני צד שלישי כלשהו במסגרת מיזוג או העברה, רכישה או מכירה, או במקרה של פשיטת רגל.
• גורמים אחרים לאחר קבלת הסכמה מצדך או לפי הוראה ממך: בנוסף לחשיפות המתוארות במדיניות פרטיות זו, ייתכן שנשתף מידע עליך עם גורמי צד שלישי כאשר אתה מסכים לכך בנפרד או כשאתה מבקש שיתוף שכזה.

כיצד אנחנו מגנים על המידע שלך?

אנחנו מתייחסים ברצינות להגנה על נתונים. אנחנו מיישמים אמצעי הגנה פיזיים וטכניים כדי להגן על המידע שאנחנו אוספים. עם זאת, על אף המאמצים הסבירים שלנו לשמור על המידע שלך, אין אתרים, תשדורות באינטרנט, מערכות מחשבים או חיבורים אלחוטיים שהם מאובטחים לחלוטין.

להיכן אנחנו שולחים את הנתונים שלך?

השימוש שלך בשירותים שלנו כולל את ההעברה, האחסון והעיבוד של המידע האישי שלך בתוך מדינת המגורים שלך ומחוצה לה, בהתאם למדיניות זו. בעיקר, המידע האישי שלך יועבר לרפובליקת קוריאה. שים לב כי ייתכן שחוקי ההגנה על נתונים והחוקים האחרים במדינות שאליהן המידע שלך עשוי לעבור לא יהיו מקיפים כמו החוקים המקבילים במדינה שלך.

[לתושבי האזור הכלכלי האירופי (EEA) בלבד]

בנוסף, השימוש שלך בשירותים עשוי גם לכלול את ההעברה, האחסון והעיבוד של המידע האישי שלך במדינות אחרות; מדינות אלה כוללות, ללא הגבלה, מדינות באזור הכלכלי האירופי וכן את ארצות הברית, סין, סינגפור, וייטנאם, הודו, קנדה, הפיליפינים ויפן. אנחנו ננקוט את האמצעים המתאימים, תוך ציות לחוק החל, כדי לוודא שהמידע האישי שלך יישאר מוגן. אמצעים כאלה כוללים את השימוש בסעיפי חוזה סטנדרטיים כדי להגן על העברת הנתונים מחוץ לאזור הכלכלי האירופי. כדי לבקש מידע נוסף או כדי לקבל עותק של ההסכמים החוזיים הקיימים, צור קשר. עיין בסעיף צור קשר.

מה הזכויות שלך?

המידע האישי שלך שייך לך. תוכל לבקש מאתנו לספק פרטים על המידע שאספנו, ותוכל לבקש מאתנו למחוק אותו או לתקן פרטים שאינם מדויקים. תוכל גם לבקש מאתנו להגביל את העיבוד, השיתוף או ההעברה של המידע האישי שלך, וכן לספק לך את המידע האישי שלך שאספנו כדי שתוכל להשתמש בו למטרות משלך. עם זאת, בקשת המחיקה של המידע האישי שלך עשויה להוביל לאובדן גישה לשירותים שאנחנו מספקים. לא נמחק נתונים שאנחנו מחויבים לשמור לפי חוק.

כדי להגיש בקשה בקשר לזכויות שלך או כדי לברר משהו, צור קשר. עיין בסעיף צור קשר.

כמה זמן אנחנו שומרים את המידע שלך?

לא נשמור את המידע האישי שלך למשך זמן רב יותר מהנחוץ למטרה שלשמה הוא נאסף. כלומר, המידע יושמד או יימחק מהמערכות שלנו כשלא יהיה בו עוד צורך.

אנחנו נוקטים את הצעדים ההולמים כדי לוודא שאנחנו מעבדים ושומרים מידע עליך בהתבסס על השיקולים הבאים:

1. לפחות למשך פרק הזמן שבו המידע משמש כדי לספק לך שירות כלשהו
2. כנדרש לפי חוק או לפי חוזה, או בהתאם למחויבויות המשפטיות שלנו
3. רק כל עוד יש בו צורך בהתאם למטרה שלשמה הוא נאסף, מעובד, או למשך פרק זמן ארוך יותר אם הדבר נדרש בחוזה כלשהו, לפי החוק החל או למטרת חישובים סטטיסטיים, בכפוף לאמצעי ההגנה המתאימים.

באילו שירותי צד שלישי אנחנו משתמשים?

חלק מהתוכן, הפרסומות והפונקציונליות שבשירותים שלנו מסופקים על-ידי גורמי צד שלישי. גורמי צד שלישי אלה עשויים להשתמש בקובצי Cookie, במשואות, בפיקסלים של מעקב ובכלים אחרים כדי לאסוף מידע על השימוש שלך בשירותים האלה. גורמי צד שלישי אלה אינם נשלטים ישירות על-ידי Samsung, ולכן מומלץ לבדוק את מדיניות הפרטיות שלהם כדי להבין כיצד הם משתמשים בנתונים שלך.

עבור אפליקציות ושירותים מסוימים, כולל רשתות חברתיות, אנחנו מקבלים ומאחסנים פרטי כניסה, וכן מידע אחר שתתיר לנו לקבל בעת ההתחברות לאותם אפליקציות ושירותים.

קובצי Cookie, משואות וטכנולוגיות דומות

אנחנו, וכן גורמי צד שלישי מסוימים שמספקים תוכן, פרסומות או פונקציונליות אחרת במסגרת השירותים שלנו, עשויים להשתמש בקובצי Cookie, במשואות, בפיקסלים ובטכנולוגיות אחרות בחלקים מסוימים של השירותים.

קובצי Cookie
קובצי Cookie הם קבצים קטנים שמאחסנים מידע במחשב, בטלוויזיה, בטלפון הנייד או במכשיר אחר שברשותך. הם מאפשרים לישות שממקמת את קובץ ה-Cookie במכשיר שלך לזהות אותך באתרים, בשירותים ובמכשירים שונים ובפעילויות גלישה שונות. לקובצי Cookie יש מספר רב של מטרות שימושיות. לדוגמה:
• קובצי Cookie זוכרים את פרטי הכניסה שלך, כך שלא תצטרך להזין אותם פרטים בכל כניסה לשירות.
• קובצי Cookie עוזרים לנו ולגורמי צד שלישי להבין אילו חלקים מהשירותים שלנו הם הפופולריים ביותר, מאחר שהקבצים עוזרים לנו לראות לאילו דפים ותכונות המבקרים ניגשים, וכמה זמן המבקרים מקדישים לדפים האלו. ניתוח מידע שכזה עוזר לנו להתאים את השירותים ולספק לך חוויה טובה יותר.
• קובצי Cookie עוזרים לנו ולגורמי צד שלישי להבין אילו מודעות ראית, ולמנוע הצגה חוזרת של אותן המודעות בכל גישה שלך לשירות.
• קובצי Cookie עוזרים לנו ולגורמי צד שלישי לספק לך תוכן ופרסום רלוונטיים על-ידי איסוף מידע על השימוש שלך בשירותים שלנו ובאפליקציות ובאתרי אינטרנט אחרים.

בעת הגישה לשירותים באמצעות דפדפן אינטרנט, באפשרותך להגדיר את הדפדפן לקבל את כל קובצי ה-Cookie, לדחות את כל קובצי ה-Cookie או להודיע לך בעת השליחה של קובץ Cookie. כל דפדפן הוא שונה, אז עיין בתפריט העזרה של הדפדפן כדי ללמוד כיצד לשנות את העדפות קובצי ה-Cookie. מערכת ההפעלה במכשיר שלך עשויה להכיל אמצעי בקרה נוספים המיועדים לקובצי Cookie. שים לב שייתכן שחלק מהשירותים מיועדים לפעול בעזרת קובצי Cookie, ולכן השבתת קובצי ה-Cookie עלולה להשפיע על יכולתך להשתמש בשירותים האלו או בחלקים מסוימים בהם.

אחסון מקומי אחר
אנחנו, וכן גורמי צד שלישי מסוימים, עשויים להשתמש בסוגים אחרים של טכנולוגיות אחסון מקומיות, כגון Local Shared Objects (שמכונים גם ״‎Flash Cookies‎״) ואחסון HTML5 מקומי, במסגרת השירותים שלנו. טכנולוגיות אלה דומות לקובצי ה-Cookie שהוזכרו קודם לכן. הן מאוחסנות במכשירים שלך וניתן להשתמש בהן לאחסון מידע מסוים על הפעילויות וההעדפות שלך. עם זאת, טכנולוגיות אלה עשויות להשתמש בחלקים אחרים במכשירים שלך בהשוואה לקובצי Cookie רגילים, כך שייתכן שלא תוכל לשלוט בהן באמצעות ההגדרות והכלים הרגילים של הדפדפן. לקבלת מידע על השבתה או מחיקה של מידע הכלול ב-Local Shared Objects, בקר בכתובת http://helpx.adobe.com/flash-player/kb/disable-local-shared-objects-flash.html.

משואות
אנחנו, וכן גורמי צד שלישי מסוימים, עשויים להשתמש בטכנולוגיות שנקראות משואות או פיקסלים, אשר מעבירות מידע מהמכשיר שלך לשרת מסוים. אפשר להטמיע משואות בתוכן מקוון, בסרטונים ובהודעות דוא״ל, והן יכולות לאפשר לשרת לקרוא סוגים מסוימים של מידע מהמכשיר שלך, לזהות הצגה של תוכן מסוים או של הודעת דוא״ל מסוימת, ולקבוע את התאריך והשעה שבהם צפית במשואה ואת כתובת ה-IP של המכשיר שלך. אנחנו, וגורמי צד שלישי מסוימים, משתמשים במשואות למגוון מטרות, כולל ניתוח השימוש בשירותים שלנו, וכן יחד עם קובצי Cookie, כדי לספק מודעות ותוכן שהם יותר רלוונטיים עבורך.

צור קשר

ניתן ליצור אתנו קשר כדי לעדכן את ההעדפות שלך, לתקן את המידע שלך, לשלוח בקשה או לשאול אותנו שאלות.

הדרך הקלה ביותר היא דרך הסעיף ׳צור קשר׳ בכתובת https://www.samsung.com.

ניתן גם ליצור קשר דרך:

Data Controller
Samsung Electronics Co., Ltd.‎
‎129, Samsung-ro, Yeongtong-gu,
Suwon-si, Gyeonggi-do 16677, Republic of Korea

[לתושבי האזור הכלכלי האירופי (EEA) בלבד]

ל-Samsung Electronics יש משרדים בכל אירופה, כך שנוכל לוודא שהבקשה או השאלה שלך תטופל על-ידי צוות ההגנה על הנתונים הנמצא באזור שלך.

הדרך הקלה ביותר לפנות אלינו היא באמצעות הדף ׳תמיכה בפרטיות׳ שלנו בכתובת https://www.samsung.com/request-desk.

ניתן גם ליצור קשר דרך:

European Data Protection Officer
Samsung Electronics (UK) Limited
Samsung House, 1000 Hillswood Drive, Chertsey, Surrey KT16 0PS

באפשרותך להגיש תלונה לרשות מפקחת הרלוונטית אם אתה סבור שעיבוד המידע האישי שלך על-ידינו מפר את החוק החל. ניתן למצוא את פרטי הקשר של כל הרשויות המפקחות באיחוד האירופי בכתובת https://ec.europa.eu/newsroom/article29/item-detail.cfm?item_id=612080.

מדיניות הפרטיות של SAMSUNG – נספח ל-SMART TV

שירות Smart TV של Samsung מציע סדרה של תכונות המספקות תוכן וידאו משופר, חוויות מותאמות אישית של צפייה בטלוויזיה, סרטים, חיבורים לשירותי רשתות חברתיות והיכולת לשלוט ב-Smart TV ולנהל אתה אינטראקציה באמצעות פקודות קוליות. אנחנו אוספים מידע, משתמשים בו, משתפים אותו ומאחסנים אותו דרך ה-Smart TV והמכשירים המחוברים ל-Smart TV בדרכים שמתוארות במדיניות הפרטיות של Samsung. נספח זה מספק פרטים נוספים על נוהלי הפרטיות של כמה מהתכונות של Smart TV.

מכשירי Smart TV מיועדים לאפשר לך לחפש מידע על תוכניות בווידאו ותוכן אחר ולגשת אליהם בקלות. לדוגמה, תוכל לגשת למידע על תוכניות טלוויזיה בשידור חי המשודרות דרך ספק כבלים או לוויין, ותוכן וידאו לפי דרישה המשודר על-ידי ספקי תוכן של צד שלישי דרך מדריכים הניתנים לחיפוש המוצגים ב-Smart TV.
במקרה של תוכניות טלוויזיה בשידור חי, אנחנו קובעים איזה תוכן יהיה זמין לך בהתבסס על המיקוד שלך, בין השאר. בנוסף, מכשיר Smart TV עוזר לך לחפש ולחוות תוכן אחר של Smart TV שהוא רלוונטי יותר לך על-ידי הדגשת תוכניות ותוכן שסביר להניח שיעניינו אותך, או הצגת שירותים נוספים שישפרו את חוויית הצפייה שלך. אנחנו מבססים המלצות ושירותים נוספים אלה על:
• מידע על תוכן שצפית בו, רכשת אותו, הורדת אותו או הזרמת אותו דרך אפליקציות של Samsung ב-Smart TV או במכשירים אחרים (לקבלת מידע אודות צפייה בטלוויזיה, עיין בסעיף ״שירותי מידע על צפייה״ להלן);
• מידע על אפליקציות שניגשת אליהן דרך Smart TV;
• מידע על הלחיצות שלך על לחצנים כגון ״אוהב״, ״לא אוהב״, ״צפה עכשיו״ ועוד ב-Smart TV;
• מונחי השאילתה שאתה מזין לתכונות החיפוש של Smart TV, כולל בעת החיפוש אחר תוכן וידאו מסוים;
• מידע אחר על השימוש ב-Smart TV ומידע לגבי המכשיר עצמו, כולל, בין השאר, כתובת IP, נתוני יומן רישום, מידע המזהה את תצורת החומרה או התוכנה שברשותך, מידע לגבי הדפדפן והדפים שאליהם אתה ניגש.

שירותי מידע על צפייה
יש לקרוא הודעת פרטיות זו יחד עם מדיניות הפרטיות של Samsung, אשר חלה גם כן על קבלת חוויות מותאמות אישית של Smart TV וניתן למצוא אותה בכתובת https://account.samsung.com/membership/pp.
כדי לספק לך חוויות מותאמות אישית של Smart TV, כמה מהתכונות והשירותים שלנו מסתמכים על היסטוריית הצפייה שלך בטלוויזיה ועל פרטי השימוש שלך ב-Smart TV.
היסטוריית הצפייה שלך בטלוויזיה כוללת מידע על הרשתות, הערוצים, האתרים שבהם ביקרת והתוכניות שבהן צפית ב-Smart TV, וכמות הזמן שבילית בצפייה בתוכן זה.
ייתכן שנשתמש בזיהוי תוכן אוטומטי (ACR) ובטכנולוגיות אחרות כדי לתעד מידע זה. מכשיר ה-Smart TV מעביר קטעי וידאו קצרצרים או מידע מכוונן הטלוויזיה כדי לזהות את התוכניות הנצפות.
ניתן לשנות את אפשרות הפרטיות שנבחרה בכל עת על-ידי מעבר לתפריט ההגדרות והשבתת התכונה או השירות המסוימים לפי שיקול דעתך הבלעדי, ואז ייפסק האיסוף של היסטוריית הצפייה בטלוויזיה עבור תכונה או שירות מסוימים אלה.

[לתושבי האזור הכלכלי האירופי (EEA) בלבד]

השימוש שלך בשירותים שלנו כולל את ההעברה, האחסון והעיבוד של המידע האישי שלך מחוץ למדינת המגורים שלך, בקוריאה, בהתאם למדיניות זו. בנוסף, השימוש שלך בשירותים עשוי גם לכלול את ההעברה, האחסון והעיבוד של המידע האישי שלך במדינות אחרות; מדינות אלה כוללות, ללא הגבלה, מדינות באזור הכלכלי האירופי וכן את ארצות הברית וקנדה. שים לב כי ייתכן שחוקי ההגנה על נתונים והחוקים האחרים במדינות מחוץ לאזור הכלכלי האירופי שאליהן המידע שלך עשוי לעבור לא יהיו מקיפים כמו החוקים המקבילים במדינה שלך. אנחנו ננקוט את האמצעים המתאימים, תוך ציות לחוק החל, כדי לוודא שהמידע האישי שלך יישאר מוגן. אמצעים כאלה כוללים את השימוש בסעיפי חוזה סטנדרטיים כדי להגן על העברת הנתונים מחוץ לאזור הכלכלי האירופי. לקבלת מידע נוסף או כדי לבקש עותק של ההסכמים החוזיים הקיימים, צור קשר בדף ׳תמיכה בפרטיות׳ (https://www.samsung.com/request-desk).
זכור שאפשרות הפרטיות שאתה בוחר עשויה להשפיע על הזמינות או האיכות של השירות הספציפי המבוסס על פרטי צפייה.

שירותי פרסום המבוססים על תחומי עניין
שירותי פרסום המבוססים על תחומי עניין (להלן, ״שירותי IBA״) מיועדים לספק את היכולת להשיג ולהציג מודעות שימושיות ואינטראקטיביות, המבוססות על תחומי עניין, לגבי מוצרים ושירותים מאת Samsung וגורמי צד שלישי ב-Samsung Smart TV או בפלטפורמות ובמכשירים שונים של Samsung וגורמי צד שלישי, כולל פרסומות לינאריות באינטרנט, במכשירים ניידים ובמחשבי טאבלט.

כדי להפוך את הפרסומות במכשירים שלך לרלוונטיות יותר מבחינתך, שירותי IBA מסתמכים על היסטוריית הצפייה שלך בטלוויזיה (כולל מידע על הרשתות, הערוצים, האתרים שבהם ביקרת והתוכניות שבהן צפית ב-Samsung Smart TV, וכמות הזמן שבילית בצפייה בתוכן זה), מידע על השימוש שלך ב-Samsung Smart TV ונתונים סטטיסטיים אחרים המושגים באמצעות מקורות נתונים מהימנים של צד שלישי. ייתכן שנשתמש בזיהוי תוכן אוטומטי (ACR) ובטכנולוגיות אחרות כדי לתעד את היסטוריית הצפייה שלך בטלוויזיה.

בהתבסס על המידע שלעיל, אנחנו יוצרים קבוצות של בעלים של מכשירי Samsung Smart TV החולקים תחומי עניין דומים, ומשתמשים בקבוצות אלה עבור שירותי IBA. המידע שלעיל משמש לקביעת הקבוצות שאליהן מכשיר Samsung Smart TV שלך משתייך ולפיכך, אילו פרסומות יקבלו המכשירים שלך.

ניתן להשבית את שירותי IBA בכל עת על-ידי ביקור בתפריט ׳הגדרות׳ ב-Samsung Smart TV.

שים לב שאפשרות הפרטיות שבחרת ביחס לשירותי IBA לא תשפיע אם תקבל או שיוצגו לך סוגים אחרים של מודעות וחומרי שיווק, שאינם מבוססים באופן ספציפי על היסטוריית צפייה בטלוויזיה או מידע על שימוש ב-Samsung Smart TV. סוגים אחרים אלה של מודעות וחומרי שיווק יתבססו על מידע אחר, כגון מיקום כללי ופרטים אחרים שהמערכת משערת או מסיקה. ייתכן שהם יהיו פחות רלוונטיים משום שהם אינם מבוססים על תחומי העניין שלך.

לקבלת מידע מפורט יותר על שירותי IBA, עיין בהודעת הפרטיות של שירותי IBA בסוף נספח זה.

PSID
היסטוריית הצפייה ופרטי השימוש שלך ב-Smart TV, שנאספים למטרות של הצגת מודעות המבוססות על תחומי עניין, יקושרו למזהה מכשיר אקראי, לא קבוע וניתן לאיפוס הנקרא מזהה שירות מותאם אישית, או ״PSID״.
יש לך אפשרות לאפס את ה-PSID שלך בכל עת על-ידי ביקור בתפריט ׳הגדרות׳ ב-Smart TV, ולאחר האיפוס, היסטוריית הצפייה ב-Smart TV ופרטי השימוש ב-Smart TV ביחס לפרסומות המבוססות על תחומי עניין כבר לא יהיו מקושרים ל-PSID הקודם. זכור שאם תאפס את ה-PSID, ייתכן שהאיכות של המודעות המותאמות אישית והמבוססות על תחומי עניין לא תהיה ממוקדת.

זיהוי קול
באפשרותך להשתמש בפקודות קוליות כדי לשלוט ב-Smart TV שברשותך ולהשתמש ברבות מהתכונות של מכשיר זה.
אם תפעיל זיהוי קול, תוכל לקיים אינטראקציה עם ה-Smart TV באמצעות הקול. כדי לספק את תכונת זיהוי הקול, הפקודות הקוליות שלך ישודרו (יחד עם מידע על המכשיר שלך, כולל מזהי מכשיר) אלינו, ואנחנו נמיר את הפקודות הקוליות שלך לטקסט כדי לספק את תכונות זיהוי הקול. בנוסף, Samsung עשויה לאסוף פקודות קוליות ואת הטקסטים שמשויכים אליהן כדי שנוכל להעריך ולשפר את התכונות. Samsung תאסוף את הפקודות הקוליות שלך רק בעת שליחת בקשת חיפוש ספציפית ל-Smart TV, על-ידי לחיצה על לחצן ההפעלה בשלט הרחוק או על גבי המסך, או על-ידי אמירת מילות התעוררות (למשל, ״היי Bixby״) ודיבור למיקרופון שבשלט הרחוק או ב-Smart TV.
אם לא תפעיל זיהוי קול, לא תוכל להשתמש בתכונות זיהוי הקול.
תוכל להשבית איסוף נתונים של זיהוי קול בכל עת בתפריט ׳הגדרות׳. עם זאת, זה ימנע ממך להשתמש בתכונות זיהוי הקול.

לקבלת מידע מפורט יותר על זיהוי קול, עיין בהודעת הפרטיות של זיהוי הקול בסוף נספח זה.

גורמי צד שלישי
שים לב כי כאשר אתה צופה בווידאו או ניגש לאפליקציות או לתוכן שמספק גורם צד שלישי, אותו ספק עשוי לאסוף או לקבל מידע על ה-Smart TV שלך (כגון כתובת ה-IP והמזהים של המכשיר), על העסקה המבוקשת (כגון בקשות לקנייה או להשכרה של וידאו) ועל השימוש שלך באפליקציה או בשירות. Samsung אינה אחראית לנהלים של אותם ספקים בתחומי האבטחה והפרטיות. עליך לנהוג בזהירות ולעיין בהצהרות הפרטיות שחלות על האתרים והשירותים של גורמי הצד השלישי שבהם אתה משתמש.

תכונות ספציפיות למדינה
שים לב כי ייתכן שאחת או יותר מהתכונות שמתוארות בנספח זה בנושא Smart TV לא תהיה זמינה עבורך, בהתאם למקום המגורים שלך.

הודעת פרטיות של שירות זיהוי הקול

תאריך כניסה לתוקף‏: 30/04/2019

Samsung Electronics והחברות המסונפות שלה מכבדות את החששות שלך בנושא פרטיות. הודעת פרטיות זו חלה על המידע האישי שאנחנו אוספים באמצעות שירות זיהוי הקול (להלן, ״שירות הקול״).

שירות הקול הוא שירות המספק למשתמשים יכולות לחיפוש ולהצגה של תוכן ולניהול העולם שלהם במוצרי Samsung באמצעות קולם בלבד. התכונות שלו כוללות עיבוד שפה טבעית בחיפוש תוכן ובשליטה ב-Samsung Smart TV; אינטרנט, דיווחי מזג אוויר ושירותים אחרים שהמשתמשים מצפים לקבל ממכשירי Samsung Smart TV.

בהתאם לשפה שאתה בוחר, תוכל להשתמש בתכונה המשופרת של זיהוי קול, Bixby, וליהנות ממנה. כאשר התכונה Bixby מופעלת, ניתן להתייחס אליה באמצעות הסמלים, הכרזות או הסימנים האחרים על גבי מסך Samsung Smart TV.

הודעת פרטיות זו מספקת מידע נוסף וספציפי לגבי אופן השימוש במידע האישי שלך בקשר לשירות הקול, ויש לקרוא אותה יחד עם מדיניות הפרטיות של Samsung, אשר חלה גם כן על קבלת שירות הקול וניתן למצוא אותה בכתובת https://account.samsung.com/membership/pp.

בהודעת פרטיות זו, אנחנו מתארים את סוגי המידע שנאסף באמצעות שירות הקול, מתארים כיצד אנחנו עשויים להשתמש במידע וכן מתארים את האפשרויות העומדות לרשותך בקשר לשימוש שלנו במידע. Samsung היא נאמן הנתונים בקשר לעיבוד המידע האישי שלך.

איזה מידע אנחנו אוספים?
באמצעות שירות הקול, אנחנו עשויים להשיג מידע עליך בדרכים שונות. סוגי המידע האישי שאנחנו משיגים כוללים את הדברים הבאים:

• פרטי Samsung Account (אופציונלי). כשאתה נכנס ל-Samsung Account ב-Smart TV, אנחנו עשויים לאסוף מידע המשויך ל-Samsung Account שלך המשמש לצורכי גישה לשירות הקול, כגון שמך, כתובת הדוא״ל שלך ומזהה Samsung Account.

• אינטראקציות עם שירות הקול. אנחנו עשויים לאסוף חילופי מידע בינך לבין שירות הקול באמצעות האינטראקציות שלך עם השירותים, לרבות הקלטות של הפקודות הקוליות שלך (כגון שאלות, בקשות והנחיות), התמונות שלך וסוגי קלט אחרים, וכן המידע שאתה מקבל מהשירותים (כגון תגובות, תשובות ותוכן). אנחנו גם עשויים להשיג מידע אחר הקשור לשימוש שלך בשירות הקול, לרבות המידע (כגון מידע הקשור לאפליקציות שאתה משתמש בהן, לאתרי האינטרנט שאתה מבקר בהם, לתמונות, למוזיקה, לרשומות לוח שנה, לסימניות ולתוכן ולנתונים מאפליקציות, מאתרי אינטרנט ומשירותים אחרים של Samsung ושל גורמי צד שלישי) שאנחנו מקבלים מאפליקציות ומשירותים של Samsung ושל גורמי צד שלישי ששירות הקול ניגש אליהם או משתמש בהם כדי לספק לך את השירותים (כגון הזרמת מוזיקה או דיווחי מזג אוויר).

• נתוני מיקום גיאוגרפי. אנחנו עשויים לקבל את המיקום הגיאוגרפי של המכשיר שלך ומידע אחר הקשור למיקום שלך באמצעות פרטי מיקוד המאוחסנים בטלוויזיה, שניתן להשיג דרך כתובת ה-IP או הקלט שלך למטרות מסוימות, כגון כדי לספק לך את השירותים.

• מידע על מכשירים ועל אפליקציות. אנחנו עשויים לאסוף מידע באמצעים אוטומטיים על המכשירים שלך התומכים בשירות הקול, כגון דגמי המכשירים, הגרסאות של מערכות ההפעלה, התצורות וההגדרות של המכשירים, כתובות ה-IP ומזהי המכשירים וכן פרטי זיהוי ייחודיים אחרים. בנוסף, ייתכן שנאסוף מידע על אופן השימוש שלך במכשירים המותאמים לשירות הקול, על זמני השימוש ועל משך השימוש, כולל השימוש שאתה עושה בשירות הקול ובאפליקציות ובשירותים של Samsung וגורמי צד שלישי במכשירים (כגון רשימה של האפליקציות במכשירים שלך, מוזיקה שמושמעת במכשירים שלך, אתרי האינטרנט שאתה מבקר בהם והחיפושים שאתה מבצע).

כיצד אנחנו משתמשים במידע שלך?
אנחנו עשויים להשתמש במידע שאנחנו מקבלים דרך שירות הקול במטרה:

• לספק לך את השירותים, כגון מענה לבקשות, לשאלות ולהנחיות שאתה מבצע באמצעות שירות הקול;
• לזהות ולאמת אותך כדי שתוכל להשתמש בשירות הקול;
• לשפר את החוויה שלך ולהתאים אותה עבורך בעזרת שירות הקול, כגון אספקת תוכן ותגובות המותאמים למשתמשים שלנו ולאופי האינטראקציה שלהם עם שירות הקול;
• לאחר קבלת הסכמה נפרדת מצדך, לספר לך על המוצרים והשירותים שלנו, ולספק לך הודעות, תוכן, התראות, הצעות, מבצעים, מידע שיווקי, מסרים ופרסומות;
• לתת מענה לבקשות ולשאלות שלך;
• לתפעל, להעריך ולשפר את העסקים שלנו (לרבות פיתוח מוצרים חדשים; שיפור המוצרים והשירותים שלנו; ניהול התקשורת שלנו; ניתוח המוצרים, בסיס הלקוחות והשירותים שלנו; עריכת מחקר שוק; ביצוע ניתוחי נתונים; וביצוע הנהלת חשבונות, ביקורת פיננסית ופונקציות פנימיות אחרות);
• לאפשר לך לקיים אינטראקציה עם אפליקציות ועם שירותים מסוימים של גורמי צד שלישי ולהשתמש בהם;
• לספק הגנה מפני הונאה ופעילות פלילית אחרת, תביעות וחבויות אחרות, לזהות אותן ולמנוע אותן; וכן
• לציית לדרישות החוק, לתקנים המקובלים בתעשייה ולכללי המדיניות שלנו ולאכוף אותם, כולל הודעת פרטיות זו ומדיניות הפרטיות של Samsung Account.

באמצעות שירות הקול, אנחנו עשויים לאסוף מידע אישי על הפעילות המקוונת שלך במכשירים התומכים בשירות הקול לאורך זמן ובאפליקציות, באתרי אינטרנט ובשירותים מקוונים אחרים של גורמי צד שלישי. אנחנו עשויים להשתמש בשירותי ניתוח של צד שלישי בשירותים שלנו. הספקים המנהלים את שירותי ניתוח אלה עוזרים לנו לנתח את השימוש שלך בשירותים ולשפר את השירותים. ספקים אלה וגורמי צד שלישי אחרים המשתמשים במידע שאנחנו מקבלים, למשל כדי להעריך את השימוש בשירותים, לעזור לספק את השירותים ולאבחן בעיות טכניות, עשויים להיחשף למידע שאנחנו מקבלים או לאסוף אותו ישירות בעצמם.

Samsung מעבדת מידע אישי למטרות המתוארות לעיל. הבסיס המשפטי של Samsung לעיבוד מידע אישי כולל עיבוד שהוא: נחוץ לקיום החוזה בינך לבין Samsung (לדוגמה, כדי לספק לך את השירותים וכדי לזהות ולאמת אותך כדי שתוכל להשתמש בשירותים מסוימים); נחוץ לציות לדרישות החוק (לדוגמה, כדי לציית לכללי הנהלת החשבונות החלים וכדי לחשוף מידע שרשויות החוק דורשות לקבל); נחוץ לאינטרסים לגיטימיים של Samsung (לדוגמה, כדי לנהל את הקשר שלנו אתך וכדי לשפר את השירותים); ומבוסס על הסכמה מצד הלקוחות שלנו (לדוגמה, כדי לתקשר אתך לגבי המוצרים והשירותים שלנו ולספק לך מידע שיווקי), שניתן לבטל בכל עת על-ידי פנייה אלינו, כפי שמצוין בסעיף צור קשר במדיניות הפרטיות של Samsung, מבלי להשפיע על מידת החוקיות של העיבוד בהתבסס על הסכמה לפני ביטולה.

אתה נדרש, כדי להיות צד בחוזה, לספק לנו מידע אישי לעיבוד כמתואר לעיל. אם לא תספק לנו מידע אישי, לא נוכל לספק לך את כל התכונות הזמינות דרך שירות הקול.

האפשרויות שלך
יש לך אפשרות להשבית את שירות הקול בכל עת על-ידי ביקור בתפריט ׳הגדרות׳, אבל זה עשוי למנוע ממך להשתמש בשירות הקול.

אנחנו גם מציעים לך אפשרויות מסוימות בקשר למידע האישי שאנחנו מקבלים לגביך. כדי לעדכן את ההעדפות שלך, להגביל את ההודעות שאתה מקבל מאתנו או לשלוח בקשה, צור אתנו קשר כמפורט בסעיף צור קשר במדיניות הפרטיות של Samsung.

עדכונים בהודעת הפרטיות שלנו
הודעת פרטיות זו עשויה להתעדכן מעת לעת כדי לשקף שינויים בנוהלי המידע האישי שלנו בקשר לשירותים או שינויים בחוק החל. נפרסם הודעה באתר האינטרנט שלנו ו/או במכשיר שלך כדי להודיע לך על שינויים מהותיים כלשהם בהודעת הפרטיות שלנו, ונציין בראש ההודעה מה היה מועד העדכון האחרון שלה.

הודעת פרטיות של שירותי פרסום המבוססים על תחומי עניין

תאריך כניסה לתוקף‏: 30/04/2019

Samsung Electronics והחברות המסונפות שלה מכבדות את החששות שלך בנושא פרטיות. הודעת פרטיות זו חלה על המידע האישי שאנחנו אוספים באמצעות שירותי הפרסום המבוססים על תחומי עניין (להלן, ״שירותי IBA״).

הודעת פרטיות זו מספקת מידע נוסף וספציפי לגבי אופן השימוש במידע האישי שלך בקשר לשירותי IBA, ויש לקרוא אותה יחד עם מדיניות הפרטיות של Samsung, אשר חלה גם כן על קבלת שירותי IBA, וניתן למצוא אותה בכתובת https://account.samsung.com/membership/pp.

בהודעת פרטיות זו, אנחנו מתארים את סוגי המידע שנעשה בהם שימוש דרך פרסומות המבוססות על תחומי עניין, מתארים כיצד אנחנו משתמשים במידע וכן מתארים את האפשרויות הזמינות בקשר לשימוש שלנו במידע ולמיצוי הזכויות שלך. Samsung היא נאמן הנתונים בקשר לעיבוד המידע האישי שלך.

מהם שירותי IBA?
שירותי IBA מיועדים לספק את היכולת להשיג ולהציג פרסומות שימושיות ואינטראקטיביות, המבוססות על תחומי עניין, לגבי מוצרים ושירותים מאת Samsung וגורמי צד שלישי ב-Samsung Smart TV או בפלטפורמות ובמכשירים שונים של Samsung וגורמי צד שלישי, כולל פרסומות לינאריות באינטרנט, במכשירים ניידים ובמחשבי טאבלט.

כדי להפוך את הפרסומות במכשירים שלך לרלוונטיות יותר מבחינתך, שירותי IBA מסתמכים על היסטוריית הצפייה שלך בטלוויזיה (כולל מידע על הרשתות, הערוצים, האתרים שבהם ביקרת והתוכניות שבהן צפית ב-Samsung Smart TV, וכמות הזמן שבילית בצפייה בתוכן זה), מידע על השימוש שלך ב-Samsung Smart TV ונתונים סטטיסטיים אחרים המושגים באמצעות מקורות נתונים מהימנים של צד שלישי. ייתכן שנשתמש בזיהוי תוכן אוטומטי (ACR) ובטכנולוגיות אחרות כדי לתעד את היסטוריית הצפייה שלך בטלוויזיה.

בהתבסס על המידע שלעיל, אנחנו יוצרים קבוצות של בעלים של מכשירי Samsung Smart TV החולקים תחומי עניין דומים, ומשתמשים בקבוצות אלה עבור שירותי IBA. המידע שלעיל משמש לקביעת הקבוצות שאליהן מכשיר Samsung Smart TV שלך משתייך ולפיכך, אילו פרסומות יקבלו המכשירים שלך.

PSID
מידע על השימוש שלך במכשיר שנאסף כדי לספק את שירותי IBA יקושר למזהה מכשיר אקראי, שאינו קבוע ושניתן לאיפוס הנקרא PSID. ניתן לאפס את ה-PSID כפי שצוין בסעיף האפשרויות שלך בהודעת פרטיות זו.

איזה מידע אנחנו אוספים?
באמצעות שירותי IBA, אנחנו משיגים מידע על המכשירים שלך בדרכים שונות. סוגי המידע שאנחנו משיגים כוללים את המידע הבא:
• פרטי המכשיר. אנחנו אוספים מידע כגון דגם המכשיר, גרסאות של מערכות הפעלה, תצורות והגדרות של המכשיר, כתובת IP, מזהי המכשיר ומזהים אחרים.
• מידע על השימוש במכשיר ויומני רישום. אנחנו אוספים מידע על אופן השימוש שלך במכשירים, על עיתוי השימוש בהם ועל משך השימוש בהם, לרבות האינטראקציה שלך עם שירותי IBA ועם אפליקציות ושירותים של Samsung ושל גורמי צד שלישי (כגון רשימת האפליקציות הנמצאות במכשירים שלך).
• פרטי צפייה. אנחנו אוספים את היסטוריית הצפייה שלך בטלוויזיה. היסטוריית הצפייה שלך בטלוויזיה כוללת מידע על הרשתות, הערוצים, האתרים שבהם ביקרת והתוכניות שבהן צפית ב-Samsung Smart TV, וכמות הזמן שבילית בצפייה בהן. ייתכן שנשתמש ב-ACR ובטכנולוגיות אחרות כדי לתעד את היסטוריית הצפייה שלך בטלוויזיה.
• מידע סטטיסטי. ייתכן שנשתמש במידע סטטיסטי עליך או על המכשירים שלך כגון מיקום כללי וקבוצת גיל משוערת. אנחנו משיגים מידע סטטיסטי זה ממקורות הזמינים באופן מסחרי (כפי שהחוק מתיר) כגון ספקי שירותים של צד שלישי. אנחנו עובדים רק עם ספקי שירותים של צד שלישי שמבטיחים שמידע זה הושג בהתאם לחוק החל, ושניתן לספק אותו לנו לצורך שימוש וחשיפה.

שרתי Samsung מקבלים מידע כאשר אתה מקיים אינטראקציה עם שירותי IBA, כגון מידע על האינטראקציות שלך עם שירותי IBA, על המיקום הגיאוגרפי שלך ועל המכשירים שאתה משתמש בהם לקבלת שירותי IBA.

כיצד אנחנו משתמשים במידע שלך?
אנחנו משתמשים במידע שאנחנו מקבלים דרך שירותי IBA במטרה:

• לספק לך את שירותי IBA;
• לשפר ולהתאים את החוויה שלך במסגרת שירותי IBA;
• בכפוף להסכמה נפרדת, ליצור עמך קשר בדוא״ל ובהתראה בדחיפה בנוגע למוצרים ושירותים שמוצעים על-ידי Samsung וגורמי צד שלישי, אשר מותאמים לתחומי העניין שלך;
• לתת מענה לבקשות ולשאלות שלך;
• לתפעל, להעריך ולשפר את העסקים שלנו (לרבות פיתוח מוצרים חדשים; שיפור המוצרים והשירותים שלנו; ניהול התקשורת שלנו; ניתוח המוצרים, בסיס הלקוחות והשירותים שלנו; עריכת מחקר שוק; ביצוע ניתוחי נתונים; וביצוע הנהלת חשבונות, ביקורת פיננסית ופונקציות פנימיות אחרות);
• לספק הגנה מפני הונאה ופעילות פלילית אחרת, תביעות וחבויות אחרות, לזהות אותן ולמנוע אותן; וכן
• לציית לדרישות החוק, לתקנים המקובלים בתעשייה ולכללי המדיניות שלנו ולאכוף אותם, כולל הודעת פרטיות זו ומדיניות הפרטיות של Samsung Account.

Samsung מעבדת מידע אישי למטרות המתוארות לעיל. הבסיס המשפטי של Samsung לעיבוד מידע אישי כולל עיבוד שהוא: נחוץ לקיום החוזה בינך לבין Samsung (לדוגמה, כדי לספק לך את שירותי IBA וכדי לזהות ולאמת אותך); נחוץ לציות לדרישות החוק (לדוגמה, כדי לציית לכללי הנהלת החשבונות החלים וכדי לחשוף מידע שרשויות החוק דורשות לקבל); נחוץ לאינטרסים לגיטימיים של Samsung (לדוגמה, כדי לנהל את הקשר שלנו אתך וכדי לשפר את שירותי IBA); ומבוסס על הסכמה מצד הלקוחות שלנו (לדוגמה, כדי לתקשר אתך לגבי המוצרים והשירותים שלנו ולספק לך מידע שיווקי), שניתן לבטל בכל עת על-ידי ביקור בתפריט ׳הגדרות׳, כפי שמצוין בסעיף ‏‫האפשרויות שלך‬‬‬‬‬‬‬‬‬‬‬‬‬‬ בהודעת פרטיות זו, מבלי להשפיע על מידת החוקיות של העיבוד בהתבסס על הסכמה לפני ביטולה.

אתה נדרש, כדי לקבל את שירותי IBA, לספק לנו מידע אישי לעיבוד כמתואר לעיל. אם לא תספק לנו מידע אישי, לא נוכל לספק לך את כל התכונות הזמינות דרך שירותי IBA.

האפשרויות שלך
יש לך אפשרות לאפס את ה-PSID שלך בכל עת על-ידי ביקור בתפריט ההגדרות, ולאחר האיפוס, היסטוריית הצפייה שלך בטלוויזיה ופרטי השימוש ב-Smart TV כבר לא יהיו מקושרים ל-PSID הקודם. זכור שאם תאפס את ה-PSID, איכות שירותי IBA עלולה להיפגע.

בנוסף, ניתן להשבית את שירותי IBA בכל עת על-ידי ביקור בתפריט ׳הגדרות׳ ב-Samsung Smart TV.

שים לב שאפשרות הפרטיות שבחרת ביחס לשירותי IBA לא תשפיע אם תקבל או שיוצגו לך סוגים אחרים של מודעות וחומרי שיווק, שאינם מבוססים באופן ספציפי על היסטוריית צפייה בטלוויזיה או מידע על שימוש ב-Samsung Smart TV. סוגים אחרים אלה של מודעות וחומרי שיווק יתבססו על מידע אחר, כגון מיקום כללי ופרטים אחרים שהמערכת משערת או מסיקה. ייתכן שהם יהיו פחות רלוונטיים משום שהם אינם מבוססים על תחומי העניין שלך.

עדכונים בהודעת הפרטיות שלנו
הודעת פרטיות זו עשויה להתעדכן מעת לעת כדי לשקף שינויים בנוהלי המידע האישי שלנו בקשר לשירותי IBA או שינויים בחוק החל. נפרסם הודעה באתר האינטרנט שלנו ו/או במכשיר שלך כדי להודיע לך על שינויים מהותיים כלשהם בהודעת הפרטיות שלנו, ונציין בראש ההודעה מה היה מועד העדכון האחרון שלה.

מוצרי ההדפסה וההעתקה של Samsung מהווים עכשיו חלק ממשפחת המוצרים של HP. עיין בהצהרת הפרטיות של HP בקישור הבא: http://www.hp.com/go/privacy.