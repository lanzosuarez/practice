ไฮไลต์นโยบายความเป็นส่วนตัวของ SAMSUNG

Samsung Electronics ทราบดีว่าความเป็นส่วนตัวสำคัญต่อลูกค้าของเราแค่ไหน เราอยากให้แน่ใจว่าคุณเข้าใจวิธีที่เราเก็บรวบรวมและใช้ข้อมูลส่วนบุคคลของคุณในอุปกรณ์และบริการทั้งหมดของ Samsung ตั้งแต่โทรศัพท์มือถือและแท็บเล็ต ไปจนถึงโทรทัศน์ เครื่องใช้ในบ้าน บริการออนไลน์ เว็บไซต์ แอปพลิเคชัน บริการ การประกวดแข่งขัน การสำรวจ การแลกรับสิทธิ์ การทำการตลาด การส่งเสริมการขาย การลงทะเบียนรับประกันสินค้า บริการหลังการขายหรือบริการซ่อม และบริการอื่นของ Samsung ที่อ้างถึงหรือเชื่อมโยงถึงนโยบายนี้ (เรียกรวมกันว่า “บริการ” ของเรา) 

แม้ว่านโยบายความเป็นส่วนตัวฉบับนี้จะมีผลใช้บังคับกับบริการของเราทั้งหมด แต่เราก็ยังจัดให้มีข้อมูลเพิ่มเติมเกี่ยวกับความเป็นส่วนตัวที่เฉพาะเจาะจงกับบริการบางอย่างตามที่จำเป็นอีกด้วย

ภาพรวมเกี่ยวกับข้อมูลส่วนบุคคล

เราเก็บรวบรวมข้อมูลส่วนบุคคลที่คุณให้แก่เราโดยตรง ข้อมูลเกี่ยวกับการที่คุณใช้บริการของเรา และข้อมูลจากแหล่งที่มาบุคคลที่สาม เราใช้ข้อมูลนี้เพื่อให้บริการแก่คุณ เพื่อให้เข้าใจวิธีที่คุณใช้บริการของเราเพื่อให้เราสามารถปรับปรุงและปรับแต่งประสบการณ์การใช้งานให้เหมาะกับคุณ และเพื่อพัฒนาแอป เทคโนโลยี และเนื้อหาที่เกี่ยวข้องที่สุดให้กับลูกค้าของเรา นอกจากนี้ เรายังใช้ข้อมูลส่วนบุคคลเพื่อแสดงโฆษณาที่ปรับแต่งให้เหมาะกับความสนใจของคุณอีกด้วย

การแบ่งปันข้อมูลส่วนบุคคลของคุณ

เราอาจแบ่งปันข้อมูลส่วนบุคคลของคุณกับบริษัทในเครือของ Samsung Electronics รวมทั้งบริษัทต่าง ๆ ที่ให้บริการในนามของ Samsung Electronics นอกจากนี้ เรายังอาจแบ่งปันข้อมูลส่วนบุคคลของคุณกับบริษัทคู่ค้าที่เราไว้วางใจ เช่น ผู้ให้บริการเครือข่ายมือถือหรือบริษัทประกัน ซึ่งจัดหาผลิตภัณฑ์และบริการที่คุณขอและข้อมูลเกี่ยวกับผลิตภัณฑ์และบริการที่คุณอาจสนใจ และเรายังอาจแบ่งปันข้อมูลส่วนบุคคลกับหน่วยงานที่มีอำนาจตามกฎหมาย ในกรณีที่กฎหมายบังคับหรือเพื่อปกป้อง Samsung Electronics และผู้ใช้

นโยบายความเป็นส่วนตัวของ SAMSUNG

วันที่มีผลบังคับใช้: 30 เมษายน 2019

นโยบายความเป็นส่วนตัวฉบับนี้มีผลบังคับใช้กับอุปกรณ์และบริการทั้งหมดของ Samsung ตั้งแต่โทรศัพท์มือถือและแท็บเล็ต ไปจนถึงโทรทัศน์ เครื่องใช้ในบ้าน บริการออนไลน์ เว็บไซต์ แอปพลิเคชัน บริการ การประกวดแข่งขัน การสำรวจ การแลกรับสิทธิ์ การทำการตลาด การส่งเสริมการขาย การลงทะเบียนรับประกันสินค้า บริการหลังการขายหรือบริการซ่อม และบริการอื่นของ Samsung ที่อ้างถึงหรือเชื่อมโยงถึงนโยบายนี้ (เรียกรวมกันว่า “บริการ” ของเรา)

นอกจากนั้น คุณจะต้องหมั่นตรวจสอบการปรับปรุงนโยบายความเป็นส่วนตัวฉบับนี้อย่างสม่ำเสมอ นโยบายความเป็นส่วนตัวฉบับนี้อาจถูกปรับปรุงเป็นระยะ ๆ เพื่อให้สอดคล้องกับการเปลี่ยนแปลงของแนวปฏิบัติด้านข้อมูลส่วนบุคคลซึ่งเกี่ยวกับบริการ หรือการเปลี่ยนแปลงของกฎหมายที่เกี่ยวข้อง เราจะประกาศในเว็บไซต์ของเราหรือในอุปกรณ์ของคุณเพื่อแจ้งล่วงหน้าเกี่ยวกับการเปลี่ยนแปลงที่สำคัญในนโยบายความเป็นส่วนตัว และจะระบุวันที่อัปเดตครั้งล่าสุดไว้ที่ด้านบน คุณจะสามารถดูเวอร์ชันที่เป็นปัจจุบันที่สุดของนโยบายความเป็นส่วนตัวได้ที่นี่เสมอ: https://account.samsung.com/membership/pp

ข้อมูลที่เราเก็บรวบรวมมีอะไรบ้าง

Samsung Electronics อาจเก็บรวบรวมข้อมูลส่วนบุคคลของคุณผ่านหลายช่องทาง 

ข้อมูลที่คุณให้ไว้โดยตรง

บริการบางอย่างทำให้คุณสามารถให้ข้อมูลแก่เราได้โดยตรง เช่น:

•	เมื่อคุณสร้างบัญชีหรือโปรไฟล์กับเรา เราอาจขอทราบข้อมูล เช่น ชื่อ วันเดือนปีเกิด หรือที่อยู่อีเมล
•	หากคุณสั่งซื้อผลิตภัณฑ์หรือบริการที่ต้องชำระเงินจากเรา เราอาจขอทราบชื่อ ที่อยู่ ข้อมูลติดต่อ และข้อมูลในการจัดส่งและชำระเงินของคุณเพื่อที่จะดำเนินการกับคำสั่งซื้อของคุณ
•	เมื่อคุณติดต่อศูนย์บริการ เราอาจขอข้อมูลเพื่อยืนยันตัวตนของคุณและผลิตภัณฑ์ที่คุณสอบถามเพื่อจะได้ตอบกลับได้อย่างถูกต้อง
•	เมื่อคุณติดต่อเจ้าหน้าที่ของศูนย์บริการหรือเจ้าหน้าที่อื่น ๆ ของเรา การสนทนาจะได้รับการบันทึกในระบบ
•	หากคุณเลือกแชร์ข้อมูลติดต่อ เราจะเก็บรวบรวมหมายเลขโทรศัพท์และข้อมูลติดต่ออื่น ๆ เพื่ออำนวยความสะดวกในการแชร์ไฟล์และส่งข้อความ คุณสามารถปิดหรือจำกัดคุณสมบัติเหล่านี้ได้ในการตั้งค่าบนอุปกรณ์ของคุณ

ข้อมูลเกี่ยวกับการใช้บริการของคุณ

นอกเหนือจากข้อมูลที่คุณให้ไว้แล้ว เราอาจเก็บรวบรวมข้อมูลเกี่ยวกับการที่คุณใช้บริการของเราด้วยซอฟต์แวร์บนอุปกรณ์ของคุณหรือโดยวิธีการอื่น ๆ ข้อมูลที่เราจะเก็บรวบรวมมีดังนี้:

•	ข้อมูลอุปกรณ์: รุ่นฮาร์ดแวร์ของคุณ, ข้อมูลฮาร์ดแวร์ของอุปกรณ์, หมายเลข IMEI และรหัสประจำอุปกรณ์อื่นๆ, หมายเลขโทรศัพท์, หมายเลขซีเรียล, รหัสการขาย, บันทึกการเข้าใช้, เวอร์ชันซอฟต์แวร์ปัจจุบัน, MCC (รหัสประเทศมือถือ), MNC (รหัสเครือข่ายมือถือ), ที่อยู่ MAC, ที่อยู่ IP, Android Advertising ID, คุกกี้, พิกเซล, ข้อมูลการสมัครสมาชิก, เวอร์ชันระบบปฏิบัติการ และการตั้งค่าอุปกรณ์ที่คุณใช้เข้าถึงบริการ
•	ข้อมูลรายการบันทึก: ข้อมูลเกี่ยวกับการวิเคราะห์ ข้อมูลทางเทคนิค ข้อผิดพลาด และข้อมูลการใช้งาน เช่น เวลาและระยะเวลาที่คุณใช้บริการ คำที่ใช้ค้นหาที่คุณป้อนลงในอุปกรณ์ซึ่งเกี่ยวข้องกับบริการของ Samsung และข้อมูลใด ๆ ที่มีการจัดเก็บไว้ในคุกกี้ที่เราตั้งค่าไว้บนอุปกรณ์ของคุณ
•	ข้อมูลตำแหน่ง: สัญญาณ GPS ของอุปกรณ์ของคุณหรือข้อมูลเกี่ยวกับจุดเชื่อมต่อ Wi-Fi ที่อยู่ใกล้ ๆ และเสาสัญญาณของระบบที่อาจมีการส่งข้อมูลมาให้เราเมื่อคุณใช้บริการบางอย่างและเปิดใช้งานคุณสมบัติตำแหน่งที่ตั้ง
•	ข้อมูลเสียง: การบันทึกเสียงของคุณที่เราทำการบันทึกและจัดเก็บไว้บนเซิร์ฟเวอร์ของเราเมื่อคุณเปิดใช้งานฟังก์ชันนี้และใช้คำสั่งเสียงเพื่อควบคุมบริการ หรือเมื่อคุณติดต่อฝ่ายบริการลูกค้าของเรา โปรดทราบว่าหากเราทำงานกับผู้ให้บริการซึ่งเป็นบุคคลที่สามที่ให้บริการการแปลงคำพูดเป็นข้อความในนามของเรา ผู้ให้บริการนี้อาจได้รับหรือจัดเก็บคำสั่งเสียงบางอย่างตามสัญญาที่ตกลงกันไว้ระหว่างเราและผู้ให้บริการซึ่งเป็นบุคคลที่สามดังกล่าว
•	ข้อมูลจากแป้นพิมพ์ Samsung: คำที่คุณพิมพ์เมื่อคุณเปิดใช้งานการคาดเดาข้อความ การให้บริการคุณสมบัตินี้อาจเชื่อมกับบัญชี Samsung เพื่อซิงค์ข้อมูลสำหรับการใช้งานบนอุปกรณ์มือถือ Samsung เครื่องอื่น ๆ ของคุณ คุณสามารถล้างข้อมูลได้โดยไปที่การตั้งค่าการคาดเดาข้อความ
•	ข้อมูลการรับชม: ข้อมูลเกี่ยวกับเครือข่าย ช่องรายการ เว็บไซต์ที่คุณเรียกดู และโปรแกรมที่คุณรับชมผ่านทางอุปกรณ์ของคุณ รวมทั้งระยะเวลาที่ใช้ในการรับชม
•	ข้อมูลอื่น ๆ เกี่ยวกับการใช้บริการของคุณ เช่น แอปที่คุณใช้ เว็บไซต์ที่คุณเยี่ยมชม และวิธีการที่คุณโต้ตอบกับเนื้อหาที่เสนอผ่านบริการ

ข้อมูลจากที่มาที่มีอยู่ในสาธารณะและในทางการค้า หรือที่ถูกแบ่งปัน

บางครั้งเราอาจเก็บรวบรวมข้อมูลจากที่มาที่มีอยู่ในสาธารณะและในทางการค้า ซึ่งรวมถึงข้อมูลจากเครือข่ายสังคมออนไลน์ที่คุณใช้ และรวมเข้ากับข้อมูลอื่น ๆ เกี่ยวตัวคุณ เพื่อให้เราเข้าใจความต้องการ ความสนใจ และตัวเลือกของคุณมากขึ้น นอกจากนี้ บางครั้งเรายังเก็บรวบรวมข้อมูลเกี่ยวกับคุณเมื่อมีบุคคลอื่นระบุข้อมูลดังกล่าวโดยใช้บริการของเรา เช่น ชื่อและข้อมูลติดต่อของคุณ เมื่อมีบุคคลอื่นส่งข้อความหาคุณหรือแชร์ไฟล์ให้คุณ

ข้อมูลอื่นๆ ที่เราเก็บรวบรวม

เรายังอาจเก็บรวบรวมข้อมูลอื่น ๆ เกี่ยวกับคุณ อุปกรณ์ของคุณ หรือการใช้บริการของคุณ ซึ่งคุณยินยอมที่จะส่งให้เรา

การวิเคราะห์ของบุคคลที่สาม

เราอาจเก็บรวบรวมข้อมูลส่วนบุคคลที่เกี่ยวกับกิจกรรมออนไลน์ของคุณบนเว็บไซต์และบนอุปกรณ์ที่ถูกเชื่อมต่อผ่านบริการบางประเภทอย่างต่อเนื่อง จากเว็บไซต์ อุปกรณ์ แอป ตลอดจนคุณสมบัติและบริการออนไลน์อื่น ๆ ของบุคคลที่สาม เราอาจใช้บริการวิเคราะห์ของบุคคลที่สามบนบริการของเรา เช่น บริการของ Google Analytics ผู้ให้บริการที่จัดการบริการวิเคราะห์เหล่านี้จะช่วยเราวิเคราะห์การใช้บริการของคุณเพื่อช่วยปรับปรุงบริการของเรา ข้อมูลที่เราได้รับอาจถูกเปิดเผยต่อหรือถูกเก็บรวบรวมโดยตรงโดยผู้ให้บริการเหล่านี้และบุคคลที่สามอื่น ๆ ที่เกี่ยวข้องซึ่งใช้ข้อมูลนี้เพื่อประเมินการใช้บริการ ช่วยให้บริการ และวินิจฉัยปัญหาทางเทคนิค เป็นต้น หากต้องการดูข้อมูลเพิ่มเติมเกี่ยวกับ Google Analytics โปรดไปที่ http://www.google.com/analytics/learn/privacy.html และ https://www.google.com/policies/privacy/partners/

ตัวเลือกของคุณ

คุณสามารถเลือกที่จะไม่ให้ข้อมูลบางประเภทแก่เราได้ เช่น ข้อมูลที่ขอในขั้นตอนการลงทะเบียนบัญชี Samsung ในบางกรณีการเลือกเช่นนี้อาจจำกัดความสามารถในการใช้งานบริการบางอย่างของคุณ เราจะพยายามอย่างดีที่สุดในการอธิบายข้อจำกัดเหล่านี้เมื่อขอข้อมูลจากคุณ เพื่อที่คุณจะได้มีข้อมูลมากพอที่จะตัดสินใจ ตัวอย่างเช่น Samsung Cloud ช่วยให้คุณสำรองข้อมูลและสร้างจุดกู้คืนข้อมูลได้ แต่ Samsung Cloud ไม่ได้ออกแบบมาหรือมีจุดประสงค์เพื่อจัดเก็บหรือประมวลผลข้อมูลที่ละเอียดอ่อน

เราใช้ข้อมูลของคุณอย่างไร

เราใช้ข้อมูลที่เราเก็บรวบรวมเพื่อวัตถุประสงค์ดังต่อไปนี้

•	เพื่อลงทะเบียนคุณหรืออุปกรณ์ของคุณสำหรับบริการของเรา
•	เพื่อให้บริการหรือคุณสมบัติที่คุณร้องขอ
•	เพื่อแสดงเนื้อหาที่มีการปรับแต่งตามความต้องการและให้บริการที่ปรับแต่งให้เหมาะกับบุคคลโดยอิงจากกิจกรรมที่ผ่านมาของคุณบนบริการของเรา
•	เพื่อแสดงโฆษณา โปรโมชัน และข้อเสนอที่ปรับแต่งตามความสนใจของคุณบนเว็บไซต์ของเรา เว็บไซต์ของบุคคลที่สาม และแพลตฟอร์มออนไลน์ เช่น เว็บไซต์โซเชียลมีเดีย
•	เพื่อเสนอโปรโมชันและข้อเสนอผ่านวิธีการสื่อสารโดยตรง เฉพาะในกรณีที่คุณให้ความยินยอมต่างหากแก่เรา
•	เพื่อวิเคราะห์ผลิตภัณฑ์และบริการของเรา ซึ่งช่วยให้เราเข้าใจลูกค้ามากขึ้นและส่งผลให้การสื่อสาร บริการ และประสบการณ์การใช้งานที่เราเสนอให้สอดคล้องกับความต้องการของคุณมากที่สุด
•	เพื่อขอความเห็นจากคุณเกี่ยวกับผลิตภัณฑ์และบริการของเรา ตลอดจนการทำแบบสำรวจลูกค้า ซึ่งอาจมีการขอความความยินยอมจากคุณต่างหาก ถ้าจำเป็น
•	เพื่อให้การอัปเดตซอฟต์แวร์ บริการการซ่อมบำรุง และการสนับสนุนสำหรับอุปกรณ์ของคุณ
•	เพื่อจัดการการแข่งขันชิงรางวัล การจับฉลากของรางวัล การแลกรับสิทธิ หรือรายการส่งเสริมการขายอื่น ๆ ที่คุณให้ความยินยอม
•	เพื่อปฏิบัติตามกฎหมายและกระบวนการทางกฎหมาย
•	เพื่อคุ้มครองสิทธิ ทรัพย์สิน หรือความปลอดภัยของ Samsung Electronics หรือบริษัทในเครือที่เกี่ยวข้อง คู่ค้าทางธุรกิจ หรือลูกค้า
•	กระทำการอื่นที่คุณให้ความยินยอม

เราอาจใช้หรือรวมข้อมูลที่เกี่ยวกับคุณที่เก็บรวบรวมจากบริการของเรา อุปกรณ์ หรือจากที่มาอื่น ๆ เพื่อให้คุณได้รับประสบการณ์การใช้งานที่ดีขึ้น ตัวอย่างเช่น คุณอาจใช้รายละเอียดบัญชี Samsung ของคุณไม่ใช่แค่ในบริการที่คุณลงทะเบียนไว้ แต่ยังรวมถึงบริการอื่นๆ ที่ใช้บัญชี Samsung ด้วย นอกจากนี้ เรายังใช้ข้อมูลที่คุณให้ไว้โดยตรงหรือจากที่มาอื่น ๆ ตามที่อธิบายไว้ข้างต้นเพื่อแสดงเนื้อหาที่คุณอาจสนใจหรือที่ปรับแต่งให้เหมาะกับคุณ 

คุณมีตัวเลือกในการควบคุมข้อมูลของคุณ ลองดูข้อมูลเพิ่มเติมในส่วน สิทธิ์ของคุณมีอะไรบ้าง

Samsung จะประมวลผลข้อมูลส่วนบุคคลเพื่อวัตถุประสงค์ที่อธิบายไว้ข้างต้น หลักพื้นฐานทางกฎหมายของ Samsung ในการประมวลผลข้อมูลส่วนบุคคลจะรวมถึง
(i)	เพื่อให้เราทำตามสัญญาที่ให้ไว้กับคุณได้ เช่น การให้บริการตามที่ควรจะเป็น
(ii)	เพื่อประโยชน์ทางธุรกิจของเรา (เช่น เพื่อจัดการความสัมพันธ์ระหว่างเรากับคุณ และปรับปรุงประสบการณ์การใช้บริการที่คุณได้รับ) ซึ่งรวมถึงการสื่อสารบนเว็บไซต์ของเรา เว็บไซต์ของบุคคลที่สาม และแพลตฟอร์มออนไลน์
(iii)	เพื่อปฏิบัติตามกฎหมายและกระบวนการทางกฎหมาย
(iv)	โดยความยินยอมของคุณ (เช่น เพื่อส่งเนื้อหาการสื่อสารทางการตลาดโดยตรง) ในกรณีที่คุณได้ให้ความยินยอมคุณสามารถเพิกถอนความยินยอมนั้นได้โดยทำตามขั้นตอนการยกเลิกการสมัครที่ระบุอยู่ในการสื่อสารนั้น หรือโดยการปรับเปลี่ยนการตั้งค่าของบริการเฉพาะบางประเภท หรือเมื่อคุณได้รับแจ้งในแต่ละครั้ง หรือโดยการเข้าไปยังเว็บที่เกี่ยวข้อง โปรดรับทราบว่าการยกเลิกการรับการสื่อสารทางการตลาดจากบริการใด ๆ อาจจะไม่เป็นการยกเลิกโฆษณาทั้งหมด (รวมถึงโฆษณาที่มาปรับแต่งตามความสนใจ) ที่จัดให้มีโดย Samsung Electronics กรุณาเข้าไปยังเมนูการตั้งค่าของบริการแต่ละบริการสำหรับข้อมูลในการยกเลิกการรับโฆษณาผ่านบริการนั้น ๆ 

[สำหรับผู้มีถิ่นพำนักในเขตเศรษฐกิจยุโรป (EEA) เท่านั้น]

Samsung Electronics เป็นผู้ควบคุมข้อมูลส่วนบุคคลของคุณตามที่อธิบายไว้ข้างต้น สำหรับการสื่อสารทางการตลาดโดยตรงและการโฆษณาที่ปรับให้เหมาะกับบุคคลบางอย่างในยุโรป Samsung Electronics (UK) Limited ซึ่งตั้งอยู่ในสหราชอาณาจักรยังถือเป็นผู้ควบคุมข้อมูลในกระบวนการที่เกี่ยวข้องกับข้อมูลส่วนบุคคลของคุณด้วย และบริษัทในเครือในยุโรปบางแห่งของ Samsung ยังทำหน้าที่ประมวลผลข้อมูลส่วนบุคคลของคุณในประเทศนั้น ๆ อีกด้วย บริษัทเครือในยุโรปของ Samsung อาจมีนโยบายความเป็นส่วนตัวของตัวเองแสดงไว้บนเว็บไซต์เพื่ออธิบายในเรื่องนี้

เราแบ่งปันข้อมูลของคุณกับใครบ้าง

เราจะเปิดเผยข้อมูลของคุณเป็นการภายใน ให้แก่เฉพาะผู้ที่จำเป็นต้องใช้ข้อมูลดังกล่าวเพื่อให้บริการหรือเพื่อช่วยคุณดำเนินการตามคำขอเท่านั้น 

และเราจะเปิดเผยข้อมูลของคุณกับนิติบุคคลต่อไปนี้ โดยอยู่ในขอบเขตที่จำเป็นต่อการให้บริการของเราเท่านั้น

•	บริษัทในเครือ: บริษัทอื่น ๆ ในเครือ Samsung Electronics ซึ่งเราควบคุมหรือเป็นเจ้าของ บริษัทในเครืออาจรวมถึงบริษัทอื่น ๆ ที่เกี่ยวข้องโดยมีเจ้าของร่วมหรือมีการควบคุมร่วมกันอีกด้วย เช่น Samsung SDS หรือ Cheil Worldwide
•	คู่ค้าทางธุรกิจ: คู่ค้าที่เราร่วมงานด้วยเพื่อให้บริการตามที่คุณขอหรือซื้อ ตัวอย่างเช่น เราอาจร่วมงานกับธนาคารเพื่อให้คุณสามารถใช้บริการอันใดอันหนึ่งของเราในการชำระเงินได้อย่างรวดเร็วและมีประสิทธิภาพมากขึ้น คู่ค้าทางธุรกิจเหล่านี้จะมีการควบคุมและจัดการข้อมูลส่วนบุคคลของคุณ
•	ผู้ให้บริการ: บริษัทที่คัดสรรมาอย่างดีเพื่อให้บริการแก่เราหรือในนามของเรา เช่น บริษัทที่ช่วยเราเรื่องการซ่อม ศูนย์บริการลูกค้า กิจกรรมดูแลลูกค้า การแลกของรางวัล การจัดงานอีเวนท์ การโฆษณา (รวมถึงการโฆษณาที่ปรับแต่งให้เหมาะกับผู้ชมบนเว็บไซต์ของเรา เว็บไซต์ของบุคคลที่สาม หรือแพลตฟอร์มออนไลน์) การจัดทำแบบสำรวจความพึงพอใจของลูกค้า การเรียกเก็บเงิน หรือบริษัทที่ส่งอีเมลในนามของเรา หรือทำการวิเคราะห์ข้อมูลหรือดูแลแพลตฟอร์มที่จัดการข้อมูล ผู้ให้บริการเหล่านี้ก็มีหน้าที่ในการคุ้มครองข้อมูลของคุณเช่นกัน
•	บุคคลอื่น ๆ เมื่อมีกฎหมายกำหนดไว้หรือมีความจำเป็นที่จะคุ้มครองบริการของเรา: เช่น เมื่อกฎหมาย กระบวนการทางกฎหมาย หรือคำสั่งศาลจากเจ้าหน้าที่ภาครัฐผู้มีอำนาจบังคับให้เปิดเผยข้อมูลของคุณ นอกจากนี้ ยังอาจมีการขอข้อมูลของคุณเพื่อวัตถุประสงค์ในการบังคับใช้กฎหมาย ความปลอดภัยของชาติ การต่อต้านการก่อการร้าย หรือการอื่น ๆ ที่เกี่ยวข้องกับความปลอดภัยสาธารณะ
•	บุคคลอื่น ๆ ที่มีส่วนเกี่ยวข้องกับธุรกรรมของบริษัท: เราอาจเปิดเผยข้อมูลของคุณให้กับบุคคลที่สามโดยเป็นส่วนหนึ่งของการควบรวมกิจการหรือการโอนกิจการ หรือในสถานการณ์ของการล้มละลาย
•	บุคคลอื่น ๆ โดยได้รับความยินยอมจากคุณหรือทำตามคำแนะนำของคุณ: นอกเหนือจากการเปิดเผยที่ระบุไว้ในนโยบายความเป็นส่วนตัวฉบับนี้แล้ว เราอาจแบ่งปันข้อมูลเกี่ยวกับคุณให้กับบุคคลที่สามเมื่อคุณยินยอมหรือร้องขอต่างหากให้มีการแบ่งปันดังกล่าว

เราทำอะไรบ้างเพื่อเก็บรักษาข้อมูลของคุณให้ปลอดภัย

เราให้ความสำคัญอย่างยิ่งกับการคุ้มครองข้อมูล เราได้ใช้มาตรการทางกายภาพและทางเทคนิคเพื่อปกป้องข้อมูลที่เราเก็บรวบรวมให้ปลอดภัย อย่างไรก็ตาม โปรดทราบว่าถึงแม้ว่าเราจะดำเนินการตามที่สมควรเพื่อคุ้มครองข้อมูลของคุณแล้ว แต่ไม่มีเว็บไซต์ การส่งข้อมูลทางอินเทอร์เน็ต ระบบคอมพิวเตอร์ หรือการเชื่อมต่อไร้สายใดที่จะปลอดภัยอย่างสิ้นเชิง

เราส่งข้อมูลของคุณไปที่ใด

การใช้บริการของคุณจะมีส่วนเกี่ยวข้องกับการโอน จัดเก็บ และประมวลผลข้อมูลส่วนบุคคลของคุณภายในและภายนอกประเทศที่คุณอยู่อาศัย ซึ่งเป็นไปตามนโยบายความเป็นส่วนตัวฉบับนี้ ซึ่งรวมถึงแต่ไม่จำกัดเพียง ประเทศเกาหลีใต้ ประเทศในเขตเศรษฐกิจยุโรป สหรัฐอเมริกา จีน สิงคโปร์ เวียตนาม อินเดีย มาเลเซีย แคนาดา ฟิลิปปินส์ และญี่ปุ่น โปรดทราบว่ากฎหมายคุ้มครองข้อมูลส่วนบุคคลและกฎหมายอื่นๆ ของประเทศที่อาจมีการส่งข้อมูลไปนั้นอาจไม่ครอบคลุมเท่ากับกฎหมายในประเทศของคุณ

[สำหรับผู้มีถิ่นพำนักในเขตเศรษฐกิจยุโรป (EEA) เท่านั้น]

เราจะใช้มาตรการที่เหมาะสมและสอดคล้องกับกฎหมายที่มีผลบังคับใช้เพื่อให้แน่ใจว่าข้อมูลส่วนบุคคลของคุณจะยังคงปลอดภัย มาตรการดังกล่าวอาจรวมถึงการใช้ข้อสัญญามาตรฐาน (Standard Contractual Clauses) เพื่อปกป้องการโอนข้อมูลไปนอกเขตเศรษฐกิจยุโรป หากต้องการทราบข้อมูลเพิ่มเติมหรือขอรับสำเนาการลงนามข้อตกลงที่มีอยู่ โปรดติดต่อเรา ดูในส่วน ติดต่อเรา

สิทธิ์ของคุณมีอะไรบ้าง

ข้อมูลส่วนบุคคลของคุณเป็นของคุณ คุณสามารถขอให้เราบอกรายละเอียดเกี่ยวกับข้อมูลที่เราเก็บรวบรวม และขอให้เราแก้ไขข้อมูลที่ไม่ถูกต้องได้ด้วย นอกจากนี้คุณยังสามารถขอรับสำเนาข้อมูลส่วนบุคคลที่เราเก็บรวบรวมจากคุณ อย่างไรก็ตาม ในกรณีที่กฎหมายอนุญาตเราอาจเรียกเก็บค่าธรรมเนียมเล็กน้อยจากคุณสำหรับการดำเนินการดังกล่าว ทั้งนี้เราอาจปฏิเสธที่จะดำเนินการตามคำร้องขอที่มีลัษณะเป็นการร้องขอซ้ำ ๆ คำขอที่ไม่มีเหตุผลสมควรหรือต้องใช้ความพยายามทางเทคนิคที่เกินกว่าเหตุ หรือเป็นอันตรายต่อความเป็นส่วนตัวของผู้อืน หรือไม่สามารถปฏิบัติได้อย่างแน่แท้ หรือซึ่งการเข้าถึงนั้นไม่ได้รับอนุญาตตามกฎหมาย

หากต้องการส่งคำขอที่เกี่ยวกับสิทธิ์ของคุณหรือสอบถามข้อมูล โปรดติดต่อเรา ดูในส่วน ติดต่อเรา

เราเก็บข้อมูลของคุณไว้นานแค่ไหน

เราจะไม่เก็บข้อมูลส่วนบุคคลของคุณไว้นานเกินความจำเป็นตามวัตถุประสงค์ของการเก็บรวบรวมข้อมูลนั้น ซึ่งหมายความว่าข้อมูลจะถูกทำให้ไม่เป็นข้อมูลส่วนบุคคล ถูกทำลายหรือลบออกจากระบบของเราเมื่อไม่จำเป็นต้องใช้แล้ว

เราใช้ขั้นตอนที่เหมาะสมเพื่อให้แน่ใจว่าข้อมูลเกี่ยวกับตัวคุณจะได้รับการประมวลผลและเก็บรักษาตามหลักการต่อไปนี้:

1.	เราจะใช้ข้อมูลเป็นระยะเวลาสั้นที่สุดเท่าที่จำเป็นเพื่อให้บริการแก่คุณ 
2.	เราจะทำตามที่กฎหมาย สัญญา หรือภาระหน้าที่ตามกฎหมายกำหนด
3.	ข้อมูลเกี่ยวกับคุณจะมีการจัดเก็บเป็นระยะเวลานานเท่าที่จำเป็นเพื่อวัตถุประสงค์สำหรับการประมวลผลข้อมูลนั้น หรือนานขึ้นหากมีการกำหนดไว้ในสัญญา โดยกฎหมายที่ใช้บังคับหรือเพื่อวัตถุประสงค์ทางสถิติ ทั้งนี้ โดยอยู่ภายใต้การคุ้มครองดูแลอย่างเหมาะสม

บริการของบุคคลที่สามอะไรบ้างที่เราใช้

เนื้อหา โฆษณา และฟังก์ชันบางอย่างในบริการของเรามาจากบุคคลที่สาม บุคคลที่สามเหล่านี้อาจใช้คุกกี้ บีคอน พิกเซลติดตาม และเครื่องมืออื่น ๆ เพื่อเก็บรวบรวมข้อมูลเกี่ยวกับการใช้บริการเหล่านี้ของคุณ บุคคลที่สามเหล่านี้ไม่ได้อยู่ภายใต้การควบคุมของ Samsung โดยตรง เราจึงแนะนำให้คุณตรวจสอบนโยบายความเป็นส่วนตัวของบุคคลที่สามดังกล่าวเพื่อให้เข้าใจว่าพวกเขาใช้ข้อมูลของคุณอย่างไร

สำหรับแอปและบริการบางอย่าง รวมถึงเครือข่ายสังคมออนไลน์ เราอาจได้รับและจัดเก็บข้อมูลการลงชื่อเข้าใช้ ตลอดจนข้อมูลอื่นๆ ที่คุณอนุญาตให้เราได้รับเมื่อคุณเชื่อมต่อกับแอปและบริการเหล่านี้

คุกกี้ บีคอน และเทคโนโลยีอื่นที่คล้ายกัน

เราและบุคคลที่สามบางรายที่แสดงเนื้อหา โฆษณา หรือการทำงานอื่นบนบริการของเรา อาจใช้คุกกี้ พิกเซล บีคอน และเทคโนโลยีอื่นที่คล้ายกันในบางส่วนของบริการของเรา

คุกกี้
คุกกี้เป็นไฟล์เล็ก ๆ ที่จัดเก็บข้อมูลบนคอมพิวเตอร์ โทรทัศน์ โทรศัพท์มือถือ หรืออุปกรณ์อื่น ๆ ของคุณ โดยจะทำให้บุคคลที่ใส่คุกกี้บนอุปกรณ์ของคุณจำคุณได้ในเว็บไซต์ บริการ อุปกรณ์ และเซสชั่นในการค้นหาที่แตกต่างกัน คุกกี้มีขึ้นเพื่อวัตถุประสงค์ที่มีประโยชน์หลายอย่าง เช่น:
•	คุกกี้สามารถจดจำข้อมูลประจำตัวในการลงชื่อเข้าใช้ของคุณ ดังนั้นคุณจึงไม่ต้องกรอกข้อมูลประจำตัวเหล่านี้แต่ละครั้งที่คุณลงชื่อเข้าใช้ในบริการ
•	คุกกี้ช่วยให้เราและบุคคลที่สามเข้าใจว่าส่วนใดของบริการเป็นที่นิยมมากที่สุด เนื่องจากคุกกี้จะช่วยให้เราเห็นว่าผู้เข้าชมกำลังเข้าถึงหน้าใดและคุณสมบัติใด และผู้เข้าชมใช้เวลาในหน้านั้นนานเท่าใด การศึกษาข้อมูลประเภทนี้ช่วยให้เราสามารถปรับเปลี่ยนบริการและให้ประสบการณ์การใช้งานที่ดีขึ้นแก่คุณได้
•	คุกกี้ช่วยให้เราและบุคคลที่สามเข้าใจว่าคุณเห็นโฆษณาใดไปแล้ว เพื่อที่คุณจะได้ไม่ต้องรับชมโฆษณาเดิมในแต่ละครั้งที่คุณเข้าใช้บริการ
•	คุกกี้ช่วยให้เราและบุคคลที่สามแสดงเนื้อหาและโฆษณาที่เกี่ยวข้องแก่คุณได้ โดยเก็บรวบรวมข้อมูลเกี่ยวกับการที่คุณใช้บริการของเราตลอดจนเว็บไซต์และแอปอื่นๆ

เมื่อคุณใช้เว็บเบราว์เซอร์เพื่อเข้าใช้บริการ คุณสามารถปรับแต่งเบราว์เซอร์เพื่อยอมรับคุกกี้ทั้งหมด ปฏิเสธคุกกี้ทั้งหมด หรือแจ้งเตือนให้คุณทราบเมื่อมีการส่งคุกกี้ เบราว์เซอร์แต่ละเบราว์เซอร์จะแตกต่างกันไป ดังนั้นกรุณาตรวจสอบที่เมนู “ความช่วยเหลือ” ในเบราว์เซอร์ของคุณเพื่อเรียนรู้วิธีการเปลี่ยนแปลงการใช้คุกกี้ของคุณ ระบบปฏิบัติการบนอุปกรณ์ของคุณอาจมีการควบคุมเพิ่มเติมสำหรับคุกกี้ โปรดทราบว่าบริการบางอย่างอาจออกแบบมาเพื่อทำงานโดยใช้คุกกี้และการปิดใช้งานคุกกี้อาจจะส่งผลต่อความสามารถของคุณในการใช้บริการเหล่านั้น หรือบางส่วนของบริการได้

การจัดเก็บข้อมูลในเครื่องแบบอื่นๆ
เราและบุคคลที่สามบางรายอาจใช้เทคโนโลยีในการจัดเก็บข้อมูลในเครื่องประเภทอื่น ๆ เช่น Local Shared Object (หรือที่รู้จักกันอีกอย่างว่า “Flash คุกกี้”) และการจัดเก็บข้อมูลในเครื่องแบบ HTML5 ในส่วนที่เกี่ยวข้องกับบริการของเรา เทคโนโลยีเหล่านี้มีความคล้ายคลึงกับคุกกี้ที่มีการอธิบายไว้ด้านบน ในแง่ที่ว่าจะมีการจัดเก็บเทคโนโลยีเหล่านี้ไว้บนอุปกรณ์ของคุณ และสามารถนำไปใช้เพื่อจัดเก็บข้อมูลบางอย่างเกี่ยวกับกิจกรรมหรือความชอบของคุณ อย่างไรก็ตาม เทคโนโลยีเหล่านี้อาจใช้ส่วนต่าง ๆ ของอุปกรณ์ของคุณโดยแตกต่างจากคุกกี้มาตรฐาน ดังนั้นคุณอาจไม่สามารถควบคุมโดยการใช้การตั้งค่าหรือเครื่องมือเบราว์เซอร์มาตรฐานได้ หากต้องการทราบข้อมูลเกี่ยวกับการปิดใช้งานหรือการลบข้อมูลที่มีอยู่ในวัตถุที่มีการแบ่งปันในเครื่อง โปรดไปที่ http://helpx.adobe.com/flash-player/kb/disable-local-shared-objects-flash.html

บีคอน
เราและบุคคลที่สามบางรายอาจใช้เทคโนโลยีที่เรียกว่าบีคอนหรือพิกเซลที่สื่อสารข้อมูลจากอุปกรณ์ของคุณไปยังเซิร์ฟเวอร์ บีคอนสามารถถูกฝังอยู่ในเนื้อหาออนไลน์ วิดีโอ และอีเมล และสามารถอนุญาตให้เซิร์ฟเวอร์อ่านข้อมูลบางประเภทจากอุปกรณ์ของคุณ รู้ว่าคุณดูเนื้อหาหรือข้อความอีเมลบางอย่างเมื่อไหร่ พิจารณาเวลาและวันที่ที่คุณดูบีคอน และที่อยู่ IP ของอุปกรณ์ของคุณ เราและบุคคลที่สามบางรายใช้บีคอนเพื่อวัตถุประสงค์ที่หลากหลาย รวมถึงการวิเคราะห์การใช้บริการของคุณ และ (ร่วมกับคุกกี้) เพื่อแสดงเนื้อหาและโฆษณาที่มีความเกี่ยวข้องกับคุณมากกว่า

ติดต่อเรา

คุณสามารถติดต่อเราเพื่ออัปเดตการตั้งค่าที่คุณต้องการ แก้ไขข้อมูลของคุณ ส่งคำขอ หรือสอบถาม
วิธีที่ง่ายที่สุดคือไปที่ส่วน "ติดต่อเรา" ของ https://www.samsung.com/th/info/contactus

นอกจากนี้ คุณยังติดต่อเราได้ที่:

เจ้าหน้าที่คุ้มครองข้อมูล
บริษัท ซัมซุง อิเลคโทรนิคส์ จำกัด (สำนักงานภูมิภาคเอเชียตะวันออกเฉียงใต้) 
เลขที่ 17-31/32 เมเปิลทรี บิสสิเนส ซิตี้ ถนนไบเซอ ปันจัง 30 ประเทศสิงคโปร์ 117440 
อีเมล: privacy.th@samsung.com

[สำหรับผู้มีถิ่นพำนักในเขตเศรษฐกิจยุโรป (EEA) เท่านั้น]

Samsung Electronics มีสำนักงานอยู่ทั่วยุโรป ดังนั้นโปรดมั่นใจได้ว่าคำขอหรือการสอบถามของคุณจะได้รับการดูแลโดยทีมคุ้มครองข้อมูลประจำภูมิภาคของคุณ

วิธีที่ง่ายที่สุดในการติดต่อเราคือไปที่หน้าการสนับสนุนเรื่องนโยบายความเป็นส่วนตัวที่ https://www.samsung.com/request-desk 

นอกจากนี้ คุณยังติดต่อเราได้ที่:

เจ้าหน้าที่คุ้มครองข้อมูลภูมิภาคยุโรป
Samsung Electronics (UK) Limited
Samsung House, 1000 Hillswood Drive, Chertsey, Surrey KT16 0PS

คุณสามารถยื่นข้อร้องเรียนต่อเจ้าหน้าที่กำกับดูแลได้ในกรณีที่คุณเห็นว่าการประมวลผลข้อมูลส่วนบุคคลของเราฝ่าฝืนกฎหมายที่มีผลบังคับใช้ ดูรายละเอียดสำหรับติดต่อเจ้าหน้าที่กำกับดูแลประจำภูมิภาคยุโรปทั้งหมดได้ที่ https://ec.europa.eu/newsroom/article29/item-detail.cfm?item_id=612080

นโยบายความเป็นส่วนตัวของ SAMSUNG – ภาคผนวกสำหรับ SMART TV

บริการ Smart TV ของ Samsung เสนอกลุ่มคุณสมบัติที่ให้เนื้อหาวิดีโอได้รับการปรับปรุง ประสบการณ์การใช้งาน TV ที่มีการปรับแต่งเอง ภาพยนตร์ การเชื่อมต่อกับบริการเครือข่ายทางสังคม และความสามารถในการควบคุมและโต้ตอบกับ Smart TV ของคุณด้วยคำสั่งเสียง เราจะเก็บรวบรวม ใช้ แบ่งปัน และจัดเก็บข้อมูลของคุณผ่าน Smart TV และอุปกรณ์ที่เชื่อมต่อกับ Smart TV ในลักษณะที่ระบุไว้ในนโยบายความเป็นส่วนตัวของ Samsung โดยภาคผนวกนี้จะให้รายละเอียดเพิ่มเติมเกี่ยวกับแนวปฏิบัติความเป็นส่วนตัวของคุณสมบัติบางอย่างของ Smart TV

Smart TV ได้รับการออกแบบมาเพื่อทำให้คุณสามารถค้นหาและเข้าถึงรายการวิดีโอและเนื้อหาอื่น ๆ ได้อย่างง่ายดาย เช่น คุณอาจเข้าถึงข้อมูลเกี่ยวกับรายการสดทางโทรทัศน์ที่ถ่ายทอดให้กับคุณโดยผู้ให้บริการเคเบิ้ลหรือดาวเทียมของคุณ และข้อเสนอเนื้อหาวิดีโอตามความต้องการที่ให้บริการโดยผู้ให้บริการเนื้อหาซึ่งเป็นบุคคลที่สาม โดยผ่านตัวนำทางที่ค้นหาได้ซึ่งแสดงอยู่บน Smart TV ของคุณ
ในกรณีของรายการสดทางโทรทัศน์ เราจะกำหนดให้มีการแสดงเนื้อหาแก่คุณโดยอิงจากรหัสไปรษณีย์ของคุณ นอกจากนั้น Smart TV จะช่วยให้คุณค้นหาและรับชมเนื้อหาอื่นๆ ของ Smart TV ที่เกี่ยวข้องกับคุณมากยิ่งขึ้น โดยการทำไฮไลต์รายการและเนื้อหาที่มีแนวโน้มว่าจะดึงดูดความสนใจของคุณหรือให้บริการเพิ่มเติมที่จะปรับปรุงประสบการณ์การรับชมของคุณ เราให้คำแนะนำและบริการเพิ่มเติมเหล่านี้โดยอิงจากข้อมูลดังต่อไปนี้
•	ข้อมูลเกี่ยวกับเนื้อหาที่คุณเคยดู ซื้อ ดาวน์โหลด หรือสตรีม ผ่านแอปพลิเคชัน Samsung บน Smart TV หรืออุปกรณ์อื่นของคุณ (เกี่ยวกับการรับชมโทรทัศน์ โปรดดูส่วน ‘บริการข้อมูลการรับชม’ ด้านล่าง)
•	ข้อมูลเกี่ยวกับแอปพลิเคชันที่คุณเข้าถึงผ่าน Smart TV
•	ข้อมูลเกี่ยวกับการที่คุณคลิกที่ “ชอบ” “ไม่ชอบ” “ดูตอนนี้” หรือปุ่มอื่นๆ บน Smart TV ของคุณ
•	คำที่ใช้ค้นหาที่คุณป้อนในคุณสมบัติการค้นหาของ Smart TV รวมถึงเมื่อคุณค้นหาเนื้อหาวิดีโอที่เฉพาะเจาะจงด้วย
•	ข้อมูลอื่น ๆ เกี่ยวกับการใช้งาน Smart TV และข้อมูลอุปกรณ์อื่น ๆ ซึ่งรวมถึงแต่ไม่จำกัดเพียงที่อยู่ IP ข้อมูลบันทึก ข้อมูลที่ระบุถึงการกำหนดค่าฮาร์ดแวร์หรือซอฟต์แวร์ของคุณ ข้อมูลเบราว์เซอร์ และหน้าที่คุณเรียกดู

บริการข้อมูลการรับชม
ประกาศความเป็นส่วนตัวฉบับนี้ควรอ่านควบคู่กับนโยบายความเป็นส่วนตัวของ Samsung ซึ่งใช้กับการรับประสบการณ์การใช้งาน Smart TV ที่ปรับแต่งในแบบของคุณด้วย โดยมีระบุไว้ที่ https://account.samsung.com/membership/pp
เพื่อมอบประสบการณ์ในการรับชม Smart TV ที่ปรับแต่งในแบบของคุณ คุณลักษณะและการให้บริการบางประเภทของเราจะขึ้นอยู่กับประวัติการรับชมโทรทัศน์และข้อมูลการใช้งาน Smart TV ของคุณ
ประวัติการรับชมโทรทัศน์ของคุณหมายรวมถึงข้อมูลเกี่ยวกับเครือข่าย ช่องรายการ เว็บไซต์ที่คุณเรียกดู และโปรแกรมที่คุณรับชมผ่านทาง Smart TV รวมทั้งระยะเวลาที่ใช้ในการรับชม
เราอาจใช้ระบบจดจำเนื้อหาอัตโนมัติ (ACR) และเทคโนโลยีอื่นๆ ในการบันทึกข้อมูลนี้ Smart TV ของคุณจะถ่ายโอนข้อมูลวิดีโอหรือข้อมูลจากตัวปรับสัญญาณโทรทัศน์เพื่อพิจารณาเลือกโปรแกรมที่รับชม
คุณสามารถเปลี่ยนแปลงตัวเลือกความเป็นส่วนตัวของคุณได้ทุกเมื่อ โดยไปที่เมนูการตั้งค่าเพื่อปิดการใช้งานคุณลักษณะเฉพาะหรือบริการตามที่คุณเห็นสมควร ซึ่งในกรณีดังกล่าวประวัติการรับชมโทรทัศน์ของคุณจะไม่ถูกเก็บบันทึกสำหรับการใช้งานคุณลักษณะเฉพาะหรือบริการนั้น ๆ อีกต่อไป

การที่คุณใช้บริการของเราจะเกี่ยวข้องกับการโอน จัดเก็บ และประมวลผลข้อมูลส่วนบุคคลของคุณภายนอกประเทศที่คุณอยู่อาศัยไปยังประเทศเกาหลี ซึ่งเป็นไปตามนโยบายความเป็นส่วนตัวฉบับนี้ นอกจากนี้ การที่คุณใช้บริการของเรายังอาจเกี่ยวข้องกับการโอน จัดเก็บ และประมวลผลข้อมูลส่วนบุคคลของคุณไปยังประเทศอื่น ๆ ด้วย ซึ่งรวมถึงแต่ไม่จำกัดเพียงประเทศในเขตเศรษฐกิจยุโรป สหรัฐอเมริกา และแคนาดา โปรดทราบว่ากฎหมายคุ้มครองข้อมูลและกฎหมายอื่น ๆ ของประเทศที่อาจมีการส่งข้อมูลไปนั้นอาจไม่ครอบคลุมเท่ากับกฎหมายในประเทศของคุณ เราจะใช้มาตรการที่เหมาะสมและสอดคล้องกับกฎหมายที่มีผลบังคับใช้เพื่อให้แน่ใจว่าข้อมูลส่วนบุคคลของคุณจะยังคงปลอดภัย 

[สำหรับผู้มีถิ่นพำนักในเขตเศรษฐกิจยุโรป (EEA) เท่านั้น]

มาตรการดังกล่าวอาจรวมถึงการใช้ข้อสัญญามาตรฐาน (Standard Contractual Clauses) เพื่อปกป้องการโอนข้อมูลไปนอก EEA หากต้องการทราบข้อมูลเพิ่มเติมหรือขอรับสำเนาการลงนามข้อตกลงที่มีอยู่ โปรดติดต่อเราได้ที่หน้าการสนับสนุนเรื่องนโยบายความเป็นส่วนตัว (https://www.samsung.com/request-desk)
โปรดทราบว่า ตัวเลือกความเป็นส่วนตัวของคุณอาจส่งผลกระทบต่อการเข้าถึงและ คุณภาพของการให้บริการโฆษณาที่อิงตามความสนใจของผู้บริโภค

บริการโฆษณาที่อิงตามความสนใจของผู้บริโภค
บริการโฆษณาที่อิงตามความสนใจของผู้บริโภค (“บริการ IBA”) ออกแบบมาเพื่อมอบความสามารถในการรับชมโฆษณาที่มีประโยชน์ โต้ตอบด้วยได้ และอิงตามความสนใจของผู้บริโภคเกี่ยวกับผลิตภัณฑ์และบริการที่ Samsung และบุคคลที่สามนำเสนอใน Samsung Smart TV หรือในแพลตฟอร์มหรืออุปกรณ์ต่างๆ ของ Samsung และบุคคลที่สามซึ่งรวมถึงโฆษณาที่เกี่ยวข้องบนเว็บ อุปกรณ์มือถือ และแท็บเล็ต

ในการทำให้โฆษณาในอุปกรณ์เกี่ยวข้องกับคุณมากขึ้น บริการ IBA จะอาศัยประวัติการรับชมโทรทัศน์ของคุณ (รวมถึงข้อมูลเกี่ยวกับเครือข่าย ช่องรายการ เว็บไซต์ที่คุณเรียกดู และโปรแกรมที่คุณรับชมใน Samsung Smart TV รวมทั้งระยะเวลาที่ใช้ในการรับชม) ข้อมูลการใช้งาน Samsung Smart TV และข้อมูลทางสถิติอื่น ๆ ซึ่งมาจากแหล่งที่มาของบุคคลที่สามที่เชื่อถือได้ เราอาจใช้ระบบจดจำเนื้อหาอัตโนมัติ (ACR) และเทคโนโลยีอื่นๆ ในการบันทึกประวัติการรับชมโทรทัศน์ของคุณ

เราจะนำข้อมูลข้างต้นนี้มาสร้างกลุ่มผู้ใช้ Samsung Smart TV ที่มีความสนใจคล้ายกัน แล้วใช้กลุ่มเหล่านี้สำหรับบริการ IBA ข้อมูลข้างต้นจะใช้เพื่อระบุกลุ่มที่จะกำหนดให้กับ Samsung Smart TV ของคุณ ซึ่งเป็นการกำหนดโฆษณาที่อุปกรณ์จะได้รับนั่นเอง

คุณสามารถปิดใช้บริการ IBA เมื่อใดก็ได้โดยไปที่เมนูการตั้งค่าใน Samsung Smart TV ของคุณ

โปรดทราบว่าตัวเลือกความเป็นส่วนตัวที่เกี่ยวกับบริการ IBA จะไม่กระทบการที่คุณจะได้รับโฆษณาหรือการตลาดประเภทอื่น ๆ ที่ไม่ได้อิงจากประวัติการรับชมโทรทัศน์หรือข้อมูลการใช้งาน Samsung Smart TV โดยเฉพาะ โฆษณาและการตลาดดังกล่าวจะอิงจากข้อมูลอื่น เช่น ตำแหน่งทั่วไปและข้อมูลโดยประมาณหรือข้อมูลสรุป ซึ่งอาจมีความเกี่ยวข้องน้อยกว่าเพราะไม่ได้อิงจากความสนใจของคุณ

หากต้องการทราบข้อมูลอย่างละเอียดเกี่ยวกับบริการ IBA โปรดไปที่ประกาศความเป็นส่วนตัวของบริการ IBA ที่ท้ายภาคผนวกนี้

PSID
ประวัติการรับชมและข้อมูลการใช้งาน Smart TV ของคุณที่เก็บรวบรวมเพื่อวัตถุประสงค์ในการนำเสนอโฆษณาที่อิงตามความสนใจของผู้บริโภคนั้น จะเชื่อมกับรหัสประจำอุปกรณ์ที่เรียกว่ารหัสการบริการที่มีการปรับแต่งให้เหมาะสมกับบุคคลหรือ “PSID” ซึ่งเป็นรหัสแบบสุ่ม ไม่ถาวร และสามารถรีเซ็ตได้
คุณสามารถรีเซ็ต PSID ของคุณได้ทุกเมื่อโดยไปที่เมนูการตั้งค่าบน Smart TV ของคุณ เมื่อรีเซ็ตแล้ว ระบบจะยกเลิกการเชื่อมโยงประวัติการรับชม Smart TV และข้อมูลการใช้งาน Smart TV ในส่วนที่เกี่ยวกับโฆษณาที่อิงตามความสนใจของผู้บริโภคจาก PSID ก่อนหน้า โปรดทราบว่า หากคุณรีเซ็ต PSID ของคุณ คุณภาพในการรับชมโฆษณาที่อิงและปรับตามความสนใจของผู้บริโภคอาจไม่ตรงตามที่คุณต้องการ

การจดจำเสียง
คุณสามารถควบคุม Smart TV ของคุณและใช้คุณสมบัติหลายอย่างด้วยคำสั่งเสียง
หากคุณเปิดใช้งานการจดจำเสียง คุณจะสามารถโต้ตอบกับ Smart TV ได้ด้วยเสียง ในการให้บริการคุณสมบัติการจดจำเสียง จะมีการส่งคำสั่งเสียงของคุณ (พร้อมกับข้อมูลเกี่ยวกับอุปกรณ์ของคุณ รวมถึงรหัสประจำอุปกรณ์) มาให้เรา และเราจะเปลี่ยนคำสั่งเสียงให้เป็นข้อความเพื่อให้บริการคุณสมบัติการจดจำเสียง นอกจากนี้ Samsung อาจเก็บรวบรวมคำสั่งเสียงและข้อความที่เกี่ยวข้อง เพื่อที่เราจะได้สามารถประเมินและพัฒนาคุณสมบัตินี้ได้ 
Samsung จะเก็บรวบรวมคำสั่งเสียงของคุณต่อเมื่อคุณมีคำขอในการค้นหาที่เฉพาะเจาะจงไปยัง Smart TV โดยการคลิกปุ่มเปิดการทำงานไม่ว่าจะบนรีโมทคอนโทรลหรือบนหน้าจอของคุณ หรือโดยการพูดคำที่ใช้ปลุก (เช่น "Hi, Bixby") และพูดใส่ไมโครโฟนบนรีโมทคอนโทรลหรือ Smart TV
หากคุณไม่ได้เปิดใช้งานการจดจำเสียง คุณจะไม่สามารถใช้คุณสมบัติการจดจำเสียงได้
คุณสามารถปิดใช้งานการเก็บรวบรวมข้อมูลสำหรับการจดจำเสียงได้ทุกเมื่อโดยไปที่เมนู “การตั้งค่า” อย่างไรก็ตาม การดำเนินการนี้อาจจะส่งผลให้คุณไม่สามารถใช้คุณสมบัติการจดจำเสียงได้

หากต้องการทราบข้อมูลอย่างละเอียดเกี่ยวกับการจดจำเสียง โปรดไปที่ประกาศความเป็นส่วนตัวของบริการจดจำเสียงที่ท้ายภาคผนวกนี้

บุคคลที่สาม
โปรดทราบว่าเมื่อคุณดูวิดีโอหรือเข้าถึงแอปพลิเคชันหรือเนื้อหาที่มีการให้บริการโดยบุคคลที่สาม ผู้ให้บริการนั้นอาจเก็บรวบรวมหรือได้รับข้อมูลเกี่ยวกับ Smart TV ของคุณ (เช่น ที่อยู่และรหัสประจำอุปกรณ์) ธุรกรรมที่ร้องขอ(เช่น คำขอของคุณที่จะซื้อหรือเช่าวิดีโอ) และการใช้แอปพลิเคชันหรือบริการของคุณ Samsung จะไม่รับผิดชอบต่อแนวปฏิบัติด้านความเป็นส่วนตัวหรือความปลอดภัยของผู้ให้บริการเหล่านี้ คุณควรใช้ความระมัดระวัง และตรวจสอบข้อความเกี่ยวกับความเป็นส่วนตัวที่ใช้บังคับกับเว็บไซต์และบริการของบุคคลที่สามที่คุณใช้งาน

คุณสมบัติเฉพาะประเทศ
โปรดทราบว่าคุณสมบัติบางอย่างที่ระบุไว้ในภาคผนวกของ Smart TV นี้อาจไม่พร้อมให้บริการแก่คุณ โดยขึ้นอยู่กับสถานที่ที่คุณอาศัย

ประกาศความเป็นส่วนตัวของบริการจดจำเสียง

วันที่มีผลบังคับใช้: 30 เมษายน 2019

Samsung Electronics และบริษัทในเครือของเราเข้าใจข้อกังวลเกี่ยวกับความเป็นส่วนตัวของคุณ ประกาศความเป็นส่วนตัวฉบับนี้ใช้กับข้อมูลส่วนบุคคลที่เราเก็บรวบรวมผ่านบริการจดจำเสียง (“บริการเสียง”)

บริการเสียงเป็นบริการที่ช่วยให้ผู้ใช้สามารถค้นหาและดูเนื้อหา รวมถึงจัดการสิ่งต่างๆ ในผลิตภัณฑ์ทั้งหลายของ Samsung ได้ด้วยเสียงของผู้ใช้เอง คุณสมบัติของบริการนี้มีการประมวลผลภาษาธรรมชาติในการค้นหาเนื้อหาและการควบคุม Samsung Smart TV อินเทอร์เน็ต สภาพอากาศ และบริการอื่นๆ ที่ผู้ใช้คาดว่าจะได้รับจาก Samsung Smart TV

คุณอาจใช้คุณสมบัติการจดจำเสียงที่ปรับปรุงใหม่อย่าง Bixby ได้ ทั้งนี้ขึ้นอยู่กับภาษาที่คุณเลือก คุณจะทราบว่ามีการเปิดใช้งาน Bixby ได้จากไอคอน แบนเนอร์ หรือเครื่องหมายอื่นๆ ในหน้าจอ Samsung Smart TV

ประกาศความเป็นส่วนตัวฉบับนี้ให้ข้อมูลเพิ่มเติมที่เจาะจงเกี่ยวกับวิธีที่ระบบใช้ข้อมูลส่วนบุคคลของคุณในบริการเสียง และควรอ่านควบคู่กับนโยบายความเป็นส่วนตัวของ Samsung ซึ่งใช้กับการรับบริการเสียงด้วย โดยมีระบุไว้ที่  https://account.samsung.com/membership/pp

ในประกาศความเป็นส่วนตัวฉบับนี้ เราอธิบายประเภทข้อมูลที่เก็บรวบรวมผ่านบริการเสียง วิธีที่เราอาจใช้ข้อมูล ตลอดจนตัวเลือกที่มีให้คุณเกี่ยวกับการใช้ข้อมูลของเรา Samsung เป็นผู้ควบคุมข้อมูลในการประมวลผลข้อมูลส่วนบุคคล

ข้อมูลที่เราเก็บรวบรวมมีอะไรบ้าง
เราอาจได้รับข้อมูลเกี่ยวกับคุณจากหลายวิธีผ่านบริการเสียง ข้อมูลส่วนบุคคลที่เราได้รับจะรวมถึงข้อมูลประเภทต่อไปนี้:

•	ข้อมูลบัญชี Samsung (ไม่บังคับ) เมื่อคุณเข้าสู่ระบบบัญชี Samsung บน Smart TV เราอาจเก็บรวบรวมข้อมูลที่เกี่ยวข้องกับบัญชี Samsung ของคุณที่ใช้ในการเข้าถึงบริการเสียง เช่น ชื่อ ที่อยู่อีเมล และ ID บัญชี Samsung ของคุณ
•	การโต้ตอบกับบริการเสียง เราอาจเก็บรวบรวมข้อมูลที่คุณแลกเปลี่ยนกับบริการเสียงผ่านการโต้ตอบที่คุณมีกับบริการ ซึ่งรวมถึงการบันทึกคำสั่งเสียงของคุณ (เช่น คำถาม คำขอ และคำแนะนำ) รูปภาพของคุณ และการป้อนข้อมูลอื่นๆ รวมทั้งข้อมูลที่คุณได้รับจากบริการ (เช่น การตอบกลับ คำตอบ และเนื้อหา) เรายังอาจได้รับข้อมูลอื่นๆ ที่เกี่ยวข้องกับการใช้บริการเสียงของคุณ รวมถึงข้อมูล (เช่น ข้อมูลที่เกี่ยวข้องกับแอปที่คุณใช้ เว็บไซต์ที่คุณเยี่ยมชม และรูปภาพ เพลง รายการในปฏิทิน และบุ๊คมาร์คของคุณ รวมถึงเนื้อหาและข้อมูลจากแอป เว็บไซต์ และบริการอื่นๆ ของ Samsung และบุคคลที่สาม) ที่เราได้รับจากแอปและบริการของ Samsung และบุคคลที่สาม ซึ่งบริการเสียงเข้าถึงหรือใช้เพื่อให้บริการแก่คุณ (เช่น การสตรีมเพลงและรายงานสภาพอากาศ)
•	ข้อมูลการระบุพิกัด เราอาจได้รับการระบุพิกัดที่แม่นยำของอุปกรณ์ของคุณและข้อมูลอื่นๆ ที่เกี่ยวข้องกับตำแหน่งที่ตั้งของคุณผ่านข้อมูลรหัสไปรษณีย์ที่เก็บไว้ในโทรทัศน์ ซึ่งอาจได้รับผ่านที่อยู่ IP หรือผ่านการป้อนข้อมูลเพื่อจุดประสงค์บางอย่าง เช่น เพื่อให้บริการแก่คุณ
•	ข้อมูลอุปกรณ์และแอป เราอาจเก็บรวบรวมข้อมูลผ่านวิธีการอัตโนมัติเกี่ยวกับอุปกรณ์ที่เปิดใช้บริการเสียง เช่น รุ่นของอุปกรณ์, เวอร์ชัน OS, การกำหนดค่าและการตั้งค่าอุปกรณ์, ที่อยู่ IP และตัวระบุอุปกรณ์และตัวระบุเอกลักษณ์อื่นๆ นอกจากนี้ เราอาจได้รับข้อมูลในเรื่องที่ว่าคุณใช้อุปกรณ์ที่เปิดใช้บริการเสียงอย่างไร เมื่อใด และเป็นระยะเวลานานเท่าใด ซึ่งรวมถึงการที่คุณใช้บริการเสียง และแอปและบริการของ Samsung และบุคคลที่สามในอุปกรณ์ (เช่น รายชื่อแอปในอุปกรณ์ เพลงที่เล่นในอุปกรณ์ เว็บไซต์ที่คุณเยี่ยมชม และการค้นหาที่คุณทำ)

เราใช้ข้อมูลของคุณอย่างไร
เราอาจใช้ข้อมูลที่เราได้รับผ่านทางบริการเสียงเพื่อ:

•	ให้บริการแก่คุณ เช่น เพื่อตอบกลับคำขอ คำถาม และคำแนะนำของคุณที่ทำผ่านบริการเสียง
•	ระบุและพิสูจน์ตัวตนของคุณเพื่อให้คุณใช้บริการเสียงได้
•	ปรับปรุงและปรับแต่งประสบการณ์ที่คุณมีกับบริการเสียง เช่น การจัดให้มีเนื้อหาและการตอบกลับที่ปรับให้เข้ากับผู้ใช้และลักษณะที่ผู้ใช้โต้ตอบกับบริการเสียง
•	สื่อสารกับคุณเกี่ยวกับผลิตภัณฑ์และบริการของเราและจัดให้คุณได้รับการแจ้งเตือน เนื้อหา การเตือน ข้อเสนอ การส่งเสริมการขาย ข้อมูลการตลาด การสื่อสาร และโฆษณา (ให้ความยินยอมต่างหาก)
•	ตอบคำขอและคำถามของคุณ
•	ดำเนิน ประเมิน และปรับปรุงธุรกิจของเรา (รวมถึงพัฒนาผลิตภัณฑ์ใหม่ เพิ่มประสิทธิภาพและปรับปรุงผลิตภัณฑ์และบริการ จัดการการสื่อสาร วิเคราะห์ผลิตภัณฑ์ ฐานลูกค้า และบริการ ทำการวิจัยการตลาด วิเคราะห์ข้อมูล ทำบัญชี ตรวจสอบ ตลอดจนหน้าที่ภายในอื่นๆ)
•	อนุญาตให้คุณใช้และโต้ตอบกับแอปและบริการบางอย่างของบุคคลที่สาม
•	ปกป้อง ระบุ และป้องกันการฉ้อโกงรวมถึงกิจกรรมอื่นๆ ที่ผิดกฎหมาย การกล่าวอ้าง และความรับผิดอื่นๆ และ
•	ปฏิบัติตามและบังคับใช้ข้อกำหนดทางกฎหมายที่เกี่ยวข้อง มาตรฐานอุตสาหกรรม และนโยบายของเราซึ่งรวมถึงประกาศความเป็นส่วนตัวฉบับนี้ นั่นคือ นโยบายความเป็นส่วนตัวของบัญชี Samsung

เราอาจเก็บรวบรวมข้อมูลส่วนบุคคลผ่านบริการเสียงเกี่ยวกับกิจกรรมออนไลน์ของคุณในอุปกรณ์ที่เปิดใช้บริการเสียงตลอดระยะเวลาที่ผ่านไปและในแอป เว็บไซต์ และบริการออนไลน์อื่นๆ ของบุคคลที่สาม เราอาจใช้บริการวิเคราะห์ของบุคคลที่สามบนบริการของเรา ผู้ให้บริการที่จัดการบริการวิเคราะห์เหล่านี้จะช่วยเราวิเคราะห์การที่คุณใช้บริการและปรับปรุงบริการของเรา ข้อมูลที่เราได้รับอาจมีการเปิดเผยต่อหรือเก็บรวบรวมโดยตรงโดยผู้ให้บริการเหล่านี้และบุคคลที่สามอื่น ๆ ที่เกี่ยวข้องซึ่งใช้ข้อมูลนี้เพื่อประเมินการใช้บริการ ช่วยให้บริการ และวินิจฉัยปัญหาทางเทคนิค เป็นต้น

Samsung จะประมวลผลข้อมูลส่วนบุคคลเพื่อจุดประสงค์ที่อธิบายไว้ข้างต้น หลักพื้นฐานทางกฎหมายของ Samsung ในการประมวลผลข้อมูลส่วนบุคคลจะรวมถึงการประมวลผลที่จำเป็นต่อการปฏิบัติตามสัญญาระหว่างคุณและ Samsung (ตัวอย่างเช่น เพื่อให้บริการแก่คุณ รวมถึงระบุและรับรองว่าเป็นคุณเพื่อให้คุณสามารถใช้บริการบางอย่างได้) จำเป็นต่อการปฏิบัติตามข้อกำหนดทางกฎหมาย (ตัวอย่างเช่น เพื่อปฏิบัติตามกฎด้านการบัญชีและเพื่อทำการเปิดเผยที่จำเป็นต่อฝ่ายบังคับใช้กฎหมาย) จำเป็นต่อผลประโยชน์ที่ถูกต้องตามกฎหมายของ Samsung (ตัวอย่างเช่น เพื่อจัดการความสัมพันธ์ของเรากับคุณและเพื่อปรับปรุงบริการ) และเป็นไปตามความยินยอมของลูกค้า (ตัวอย่างเช่น เพื่อสื่อสารกับคุณเกี่ยวกับผลิตภัณฑ์และบริการของเรา และให้ข้อมูลทางการตลาดแก่คุณ) ซึ่งคุณอาจเพิกถอนภายหลังเมื่อใดก็ได้โดยติดต่อเราตามช่องทางที่ระบุไว้ในส่วน "ติดต่อเรา" ของนโยบายความเป็นส่วนตัวของ Samsung ซึ่งจะไม่ส่งผลต่อความชอบทางกฎหมายในการประมวลผลโดยได้รับความยินยอมก่อนที่จะมีการเพิกถอน

คุณต้องให้ข้อมูลส่วนบุคคลแก่เราเพื่อการประมวลผลตามที่อธิบายไว้ข้างต้นซึ่งจำเป็นต่อการเข้าทำสัญญา หากไม่แล้ว เราจะให้บริการคุณสมบัติทั้งหมดที่มีให้ผ่านบริการเสียงไม่ได้

ตัวเลือกของคุณ
คุณสามารถปิดใช้บริการเสียงได้ทุกเมื่อโดยไปที่เมนูการตั้งค่า แต่การดำเนินการนี้อาจทำให้คุณใช้บริการเสียงไม่ได้

นอกจากนี้ เรายังเสนอตัวเลือกบางอย่างที่เกี่ยวข้องกับข้อมูลส่วนบุคคลที่เราได้รับเกี่ยวกับตัวคุณด้วย หากต้องการแก้ไขการตั้งค่า จำกัดการติดต่อจากเรา หรือส่งคำขอ โปรดติดต่อเราตามช่องทางที่ระบุไว้ในส่วน "ติดต่อเรา" ของนโยบายความเป็นส่วนตัวของ Samsung

การอัปเดตประกาศความเป็นส่วนตัวของเรา
ประกาศความเป็นส่วนตัวฉบับนี้อาจจะถูกปรับปรุงเป็นระยะ ๆ เพื่อแสดงถึงความเปลี่ยนแปลงของแนวปฏิบัติด้านข้อมูลส่วนบุคคลซึ่งเกี่ยวกับบริการ หรือการเปลี่ยนแปลงของกฎหมายที่เกี่ยวข้อง เราจะประกาศในเว็บไซต์ของเราและ/หรืออุปกรณ์ของคุณเพื่อแจ้งเกี่ยวกับการเปลี่ยนแปลงที่สำคัญในประกาศความเป็นส่วนตัว และจะระบุวันที่อัปเดตครั้งล่าสุดไว้ที่ด้านบนของประกาศ

ประกาศความเป็นส่วนตัวของบริการโฆษณาที่อิงตามความสนใจของผู้บริโภค

วันที่มีผลบังคับใช้: 30 เมษายน 2019

Samsung Electronics และบริษัทในเครือของเราเข้าใจข้อกังวลเกี่ยวกับความเป็นส่วนตัวของคุณ ประกาศความเป็นส่วนตัวฉบับนี้ใช้กับข้อมูลส่วนบุคคลที่เราเก็บรวบรวมผ่านบริการโฆษณาที่อิงตามความสนใจของผู้บริโภค (Interest Based Advertisement) ("บริการ IBA")

ประกาศความเป็นส่วนตัวฉบับนี้ให้ข้อมูลเพิ่มเติมที่เจาะจงเกี่ยวกับวิธีที่ระบบใช้ข้อมูลส่วนบุคคลของคุณในบริการ IBA และควรอ่านควบคู่กับนโยบายความเป็นส่วนตัวของ Samsung ซึ่งใช้กับการรับบริการ IBA ด้วย โดยมีระบุไว้ที่ https://account.samsung.com/membership/pp

ในประกาศเรื่องความเป็นส่วนตัวฉบับนี้ เราอธิบายประเภทข้อมูลที่ใช้ผ่านโฆษณาที่อิงตามความสนใจของผู้บริโภค วิธีที่เราใช้ข้อมูล ตลอดจนตัวเลือกที่มีให้คุณเกี่ยวกับการใช้ข้อมูลของเราและการใช้สิทธิ์ของคุณ Samsung เป็นผู้ควบคุมข้อมูลในการประมวลผลข้อมูลส่วนบุคคล

บริการ IBA คืออะไร
บริการ IBA ออกแบบมาเพื่อมอบความสามารถในการรับชมโฆษณาเป็นประโยชน์ โต้ตอบด้วยได้ และอิงตามความสนใจของผู้บริโภคเกี่ยวกับผลิตภัณฑ์และบริการที่ Samsung และบุคคลที่สามนำเสนอใน Samsung Smart TV หรือในแพลตฟอร์มหรืออุปกรณ์ต่างๆ ของ Samsung และบุคคลที่สามซึ่งรวมถึงโฆษณาที่เกี่ยวข้องบนเว็บ อุปกรณ์มือถือ และแท็บเล็ต

ในการทำให้โฆษณาในอุปกรณ์เกี่ยวข้องกับคุณมากขึ้น บริการ IBA จะอาศัยประวัติการรับชมโทรทัศน์ของคุณ (รวมถึงข้อมูลเกี่ยวกับเครือข่าย ช่องรายการ เว็บไซต์ที่คุณเรียกดู และโปรแกรมที่คุณรับชมใน Samsung Smart TV รวมทั้งระยะเวลาที่ใช้ในการรับชม) ข้อมูลการใช้งาน Samsung Smart TV และข้อมูลทางสถิติอื่นๆ ซึ่งมาจากแหล่งที่มาของบุคคลที่สามที่เชื่อถือได้ เราอาจใช้ระบบจดจำเนื้อหาอัตโนมัติ (ACR) และเทคโนโลยีอื่นๆ ในการบันทึกประวัติการรับชมโทรทัศน์ของคุณ

เราจะนำข้อมูลข้างต้นนี้มาสร้างกลุ่มผู้ใช้ Samsung Smart TV ที่มีความสนใจคล้ายกัน แล้วใช้กลุ่มเหล่านี้สำหรับบริการ IBA ข้อมูลข้างต้นจะใช้เพื่อระบุกลุ่มที่จะกำหนดให้กับ Samsung Smart TV ของคุณ ซึ่งเป็นการกำหนดโฆษณาที่อุปกรณ์จะได้รับนั่นเอง

PSID
ข้อมูลเกี่ยวกับการใช้งานอุปกรณ์ที่เก็บรวบรวมเพื่อวัตถุประสงค์ในการให้บริการ IBA จะเชื่อมกับรหัสประจำอุปกรณ์ที่เรียกว่า PSID ซึ่งเป็นรหัสแบบสุ่ม ไม่ถาวร และสามารถรีเซ็ตได้ คุณรีเซ็ต PSID ได้ตามที่ระบุไว้ในส่วน "ตัวเลือกของคุณ" ในประกาศความเป็นส่วนตัวฉบับนี้

ข้อมูลที่เราเก็บรวบรวมมีอะไรบ้าง
เราได้รับข้อมูลเกี่ยวกับอุปกรณ์ของคุณจากหลายวิธีผ่านบริการ IBA ประเภทข้อมูลที่เราได้รับมีดังนี้
•	ข้อมูลอุปกรณ์ เรารวบรวมข้อมูล เช่น รุ่นอุปกรณ์ เวอร์ชันของระบบปฏิบัติการ การกำหนดค่าและการตั้งค่าอุปกรณ์ ที่อยู่ IP รหัสประจำอุปกรณ์ รวมถึงรหัสอื่นๆ
•	การใช้งานอุปกรณ์และข้อมูลรายการบันทึก เรารวบรวมข้อมูลเกี่ยวกับวิธี เวลา และระยะเวลาที่คุณใช้อุปกรณ์ซึ่งรวมถึงการโต้ตอบกับบริการ IBA รวมถึงแอปและบริการของ Samsung และของบุคคลที่สามในอุปกรณ์ 
(เช่น รายการแอปในอุปกรณ์)
•	ข้อมูลการรับชม เรารวบรวมประวัติการรับชมโทรทัศน์ ประวัติการรับชมโทรทัศน์ของคุณหมายรวมถึงข้อมูลเกี่ยวกับเครือข่าย ช่องรายการ เว็บไซต์ที่คุณเรียกดู และโปรแกรมที่คุณรับชมผ่านทาง Samsung Smart TV รวมทั้งระยะเวลาที่ใช้ในการรับชม เราอาจใช้ ACR และเทคโนโลยีอื่นๆ ในการบันทึกประวัติการรับชมโทรทัศน์
•	ข้อมูลทางสถิติ เราอาจใช้ข้อมูลทางสถิติเกี่ยวกับคุณหรืออุปกรณ์ เช่น ตำแหน่งทั่วไป และกลุ่มอายุโดยประมาณ เราได้รับข้อมูลทางสถิติจากที่มาที่มีอยู่ในทางการค้า (ตามที่กฎหมายอนุญาต) เช่น ผู้ให้บริการบุคคลที่สามของเรา เราทำงานเฉพาะกับผู้ให้บริการบุคคลที่สามที่รับประกันว่าข้อมูลนี้ได้มาตามกฎหมายที่ใช้บังคับและให้เราใช้งานและเปิดเผยได้

เซิร์ฟเวอร์ของ Samsung จะได้รับข้อมูลเมื่อคุณโต้ตอบกับบริการ IBA เช่น ข้อมูลเกี่ยวกับการโต้ตอบกับบริการ IBA ตำแหน่งทางภูมิศาสตร์ และอุปกรณ์ที่คุณใช้เพื่อรับบริการ IBA

เราใช้ข้อมูลของคุณอย่างไร
เราใช้ข้อมูลที่ได้รับผ่านบริการ IBA เพื่อจุดประสงค์ต่อไปนี้

•	ให้บริการ IBA แก่คุณ
•	ปรับปรุงและปรับประสบการณ์ในการใช้บริการ IBA ให้เหมาะกับคุณ
•	สื่อสารกับคุณทางอีเมลและการแจ้งเตือนแบบพุชเกี่ยวกับผลิตภัณฑ์และบริการที่ Samsung และบุคคลที่สามนำเสนอที่ปรับตามความสนใจของคุณ (ให้ความยินยอมต่างหาก)
•	ตอบคำขอและคำถามของคุณ
•	ดำเนิน ประเมิน และปรับปรุงธุรกิจของเรา (รวมถึงพัฒนาผลิตภัณฑ์ใหม่ เพิ่มประสิทธิภาพและปรับปรุงผลิตภัณฑ์และบริการ จัดการการสื่อสาร วิเคราะห์ผลิตภัณฑ์ ฐานลูกค้า และบริการ ทำการวิจัยการตลาด วิเคราะห์ข้อมูล ทำบัญชี ตรวจสอบ ตลอดจนหน้าที่ภายในอื่นๆ)
•	ปกป้อง ระบุ และป้องกันการฉ้อโกงรวมถึงกิจกรรมอื่น ๆ ที่ผิดกฎหมาย ข้อเรียกร้อง และความรับผิดอื่น ๆ และ
•	ปฏิบัติตามและบังคับใช้ข้อกำหนดทางกฎหมายที่เกี่ยวข้อง มาตรฐานอุตสาหกรรม และนโยบายของเราซึ่งรวมถึงประกาศความเป็นส่วนตัวฉบับนี้ นั่นคือ นโยบายความเป็นส่วนตัวของบัญชี Samsung

Samsung จะประมวลผลข้อมูลส่วนบุคคลเพื่อจุดประสงค์ที่อธิบายไว้ข้างต้น หลักพื้นฐานทางกฎหมายของ Samsung ในการประมวลผลข้อมูลส่วนบุคคล รวมถึงการประมวลผลที่จำเป็นต่อการปฏิบัติตามสัญญาระหว่างคุณและ Samsung (ตัวอย่างเช่น เพื่อให้บริการ IBA แก่คุณ รวมถึงระบุและรับรองว่าเป็นคุณ) จำเป็นต่อการปฏิบัติตามข้อกำหนดทางกฎหมาย (ตัวอย่างเช่น เพื่อปฏิบัติตามกฎด้านการบัญชีและเพื่อทำการเปิดเผยที่จำเป็นต่อฝ่ายบังคับใช้กฎหมาย) จำเป็นต่อผลประโยชน์ที่ถูกต้องตามกฎหมายของ Samsung (ตัวอย่างเช่น เพื่อจัดการความสัมพันธ์ของเรากับคุณและเพื่อปรับปรุงบริการ IBA) และเป็นไปตามความยินยอมของลูกค้า (ตัวอย่างเช่น เพื่อสื่อสารกับคุณเกี่ยวกับผลิตภัณฑ์และบริการของเรา และให้ข้อมูลทางการตลาดแก่คุณ) ซึ่งคุณอาจเพิกถอนภายหลังเมื่อใดก็ได้โดยไปที่เมนูการตั้งค่าตามที่ระบุไว้ในส่วน "ตัวเลือกของคุณ" ในประกาศความเป็นส่วนตัวฉบับนี้ ซึ่งจะไม่ส่งผลต่อความชอบทางกฎหมายในการประมวลผลโดยได้รับความยินยอมก่อนที่จะมีการเพิกถอน

คุณต้องให้ข้อมูลส่วนบุคคลแก่เราเพื่อการประมวลผลตามที่อธิบายไว้ข้างต้นซึ่งจำเป็นต่อการได้รับบริการ IBA หากไม่แล้วเราจะให้บริการคุณสมบัติทั้งหมดที่มีให้ผ่านบริการ IBA ไม่ได้

ตัวเลือกของคุณ
คุณสามารถรีเซ็ต PSID ได้ทุกเมื่อโดยไปที่เมนูการตั้งค่า เมื่อรีเซ็ตแล้ว ระบบจะยกเลิกการเชื่อมโยงประวัติการรับชมโทรทัศน์และข้อมูลการใช้งาน Smart TV จาก PSID ก่อนหน้า โปรดทราบว่าหากคุณรีเซ็ต PSID คุณภาพของบริการ IBA อาจได้รับผลกระทบ

นอกจากนี้ คุณสามารถปิดใช้บริการ IBA เมื่อใดก็ได้โดยไปที่เมนูการตั้งค่าใน Samsung Smart TV

โปรดทราบว่าตัวเลือกความเป็นส่วนตัวที่เกี่ยวกับบริการ IBA จะไม่กระทบการที่คุณจะได้รับโฆษณาหรือการตลาดประเภทอื่น ๆ  ที่ไม่ได้อิงจากประวัติการรับชมโทรทัศน์หรือข้อมูลการใช้งาน Samsung Smart TV โดยเฉพาะ โฆษณาและการตลาดดังกล่าวจะอิงจากข้อมูลอื่น เช่น ตำแหน่งทั่วไปและข้อมูลโดยประมาณหรือข้อมูลสรุป ซึ่งอาจมีความเกี่ยวข้องน้อยกว่าเพราะไม่ได้อิงจากความสนใจของคุณ

การอัปเดตประกาศความเป็นส่วนตัวของเรา
ประกาศความเป็นส่วนตัวฉบับนี้อาจถูกปรับปรุงเป็นระยะๆ เพื่อให้สอดคล้องกับความเปลี่ยนแปลงของแนวปฏิบัติด้านข้อมูลส่วนบุคคลซึ่งเกี่ยวกับบริการ IBA หรือการเปลี่ยนแปลงของกฎหมายที่เกี่ยวข้อง เราจะประกาศในเว็บไซต์ของเราและ/หรืออุปกรณ์ของคุณเพื่อแจ้งเกี่ยวกับการเปลี่ยนแปลงที่สำคัญในประกาศความเป็นส่วนตัว และจะระบุวันที่อัปเดตครั้งล่าสุดไว้ที่ด้านบนของประกาศ

ตอนนี้ผลิตภัณฑ์การพิมพ์และทำสำเนาของ Samsung เป็นส่วนหนึ่งของตระกูลผลิตภัณฑ์ HP แล้ว โปรดดูข้อความเกี่ยวกับความเป็นส่วนของ HP ที่ลิงก์ต่อไปนี้: http://www.hp.com/go/privacy