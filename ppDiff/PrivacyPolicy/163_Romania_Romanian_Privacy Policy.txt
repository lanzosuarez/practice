ASPECTE IMPORTANTE ALE POLITICII DE CONFIDENŢIALITATE SAMSUNG

Samsung Electronics ştie cât de importantă este confidenţialitatea pentru clienţii noştri. Dorim să ne asigurăm că înţelegeţi modul în care colectăm şi utilizăm informaţiile dvs. cu caracter personal din toate dispozitivele şi serviciile Samsung, de la telefoane mobile şi tablete la televizoare, aparate electrocasnice, servicii online şi multe altele.

Cu toate că prezenta Politică de confidenţialitate se aplică tuturor serviciilor noastre, oferim dacă este necesar şi informaţii suplimentare privind confidenţialitatea în legătură cu anumite servicii.

PREZENTARE GENERALĂ A INFORMAŢIILOR CU CARACTER PERSONAL

Colectăm informaţiile cu caracter personal pe care le furnizaţi direct, informaţii despre modul în care utilizaţi serviciile noastre şi informaţii de la terţi. Utilizăm aceste informaţii pentru a vă furniza servicii şi a înţelege modul în care utilizaţi serviciile noastre, pentru a putea să îmbunătăţim şi să personalizăm experienţa dvs., precum şi pentru a dezvolta cele mai relevante aplicaţii, tehnologii şi conţinut pentru clienţii noştri. De asemenea, utilizăm informaţiile cu caracter personal pentru a furniza publicitate personalizată pentru interesele dvs.

PARTAJAREA INFORMAŢIILOR DVS. CU CARACTER PERSONAL

Putem să partajăm informaţiile dvs. cu caracter personal cu companiile afiliate ale Samsung Electronics, precum şi cu alte companii care furnizează servicii în numele Samsung Electronics. De asemenea, este posibil să partajăm informaţiile dvs. cu caracter personal cu companii care sunt parteneri de încrederi, cum ar fi furnizorii de servicii mobile sau companiile de asigurări, care vă oferă produse şi servicii pe care le solicitaţi şi informaţii despre produsele şi serviciile care v-ar putea interesa. Partajăm informaţii cu caracter personal cu organisme de aplicarea legii atunci când este obligatoriu din punct de vedere legal sau pentru a proteja compania Samsung Electronics şi pe utilizatorii acesteia.

1. CARE SUNT INFORMAŢIILE PE CARE LE COLECTĂM?
2. CUM UTILIZĂM INFORMAŢIILE DVS.?
3. CU CINE VĂ PARTAJĂM INFORMAŢIILE?
4. CUM VĂ MENŢINEM INFORMAŢIILE ÎN SIGURANŢĂ?
5. UNDE TRIMITEM DATELE DVS.?
6. CARE SUNT DREPTURILE DVS.?
7. CÂT TIMP PĂSTRĂM INFORMAŢIILE DVS.?
8. CE SERVICII DE LA TERŢI UTILIZĂM?
9. CONTACTAŢI-NE

SAMSUNG POLITICĂ DE CONFIDENŢIALITATE

Data intrării în vigoare: 30 aprilie 2019

Prezenta Politică de confidenţialitate se aplică tuturor dispozitivelor şi serviciilor dvs. Samsung, de la telefoane mobile şi tablete la televizoare, aparate electrocasnice, servicii online şi multe altele, denumite colectiv Servicii.

Este important să verificaţi frecvent actualizările Politicii de confidenţialitate. Este posibil să actualizăm periodic prezenta Politică de confidenţialitate, pentru a reflecta modificările din practicile noastre cu privire la informaţiile cu caracter personal care vizează Serviciile sau modificările aduse legislaţiei în vigoare. Vom publica o notificare pe site-ul nostru web sau pe dispozitivul dvs. pentru a vă informa în avans cu privire la orice modificări materiale aduse Politicii de confidenţialitate şi vom indica în partea de sus a Politicii de confidenţialitate care este cea mai recentă dată a actualizării. Cea mai recentă versiune a Politicii de confidenţialitate va fi întotdeauna disponibilă aici: https://account.samsung.com/membership/pp.

CARE SUNT INFORMAŢIILE PE CARE LE COLECTĂM?

Samsung Electronics colectează informaţiile dvs. cu caracter personal în diverse moduri.

Informaţii pe care le furnizaţi direct

Unele Servicii vă permit să ne furnizaţi informaţii direct. De exemplu:

•	atunci când creaţi un cont sau un profil la noi, vă putem solicita informaţii cum ar fi numele, data naşterii sau adresa de e-mail.
•	în cazul în care comandaţi un produs sau un serviciu cu plată de la noi, este posibil să vă solicităm numele, adresa, informaţiile de contact, precum şi informaţiile de livrare şi de plată, pentru a vă procesa comanda.
•	pentru a vă oferi răspunsul atunci când contactaţi Serviciul de asistenţă pentru clienţi, este posibil să verificăm identitatea dvs. şi produsele referitor la care aveţi întrebări.
•	atunci când comunicaţi cu Serviciul de asistenţă pentru clienţi sau cu personalul pentru alte Servicii, comunicările dvs. vor fi transmise prin sistemele noastre.
•	dacă partajaţi contactele dvs., partajarea vom colecta numerele de telefon ale acestora şi alte informaţii de contact, pentru a facilita partajarea şi trimiterea mesajelor. Puteţi să opriţi sau să restricţionaţi aceste caracteristici din meniul Setări de pe dispozitive.

Informaţii despre modul în care utilizaţi Serviciile

În afara informaţiilor pe care le furnizaţi, vom colecta informaţii despre modul în care utilizaţi Serviciile noastre prin intermediu software-ului de pe dispozitive şi prin alte mijloace. Vom colecta:

•	informaţii despre dispozitiv: modelul hardware, informaţii despre hardware-ul dispozitivului, numărul IMEI şi alte elemente de identificare unică ale dispozitivului, numărul de telefon, numărul de serie, codul de vânzare, înregistrările accesului, versiunea software actuală, MCC (codul de ţară pentru dispozitive mobile), MNC (codul de reţea pentru dispozitive mobile), adresa MAC, adresa IP, modulele cookie, transmiţătoare, informaţii privind abonamentele, versiunile sistemului de operare şi setările dispozitivelor pe care le utilizaţi pentru a accesa Serviciile.
•	informaţiile de conectare: informaţii de diagnosticare, tehnice, despre erori şi utilizare, cum ar fi momentul şi durata utilizării Serviciilor, termenii de căutare pe care i-aţi introdus pe dispozitiv în legătură cu un anumit Serviciu Samsung şi toate informaţiile stocate în modulele cookie pe care le-am setat pe dispozitivele dvs.
•	informaţii despre locaţie: semnalul GPS al dispozitivului sau informaţii despre punctele de acces Wi-Fi din apropiere şi releele celulare, care pot fi transmise către noi atunci când utilizaţi anumite Servicii şi activaţi funcţia Locaţie.
•	informaţii vocale: înregistrări ale vocii dvs. pe care le realizăm şi le stocăm pe serverele noastre atunci când activaţi această funcţie şi utilizaţi comenzi vocale pentru a controla un Serviciu sau când contactaţi echipa noastră de Asistenţă pentru clienţi. Reţineţi că lucrăm cu un furnizor de servicii terţă parte care oferă servicii de transformare a vorbirii în text în numele nostru; acest furnizor poate primi şi stoca anumite comenzi vocale, în conformitate cu contractul încheiat între noi şi furnizorul de încredere de servicii terţ.
•	informaţii despre tastatura Samsung: cuvintele pe care le tastaţi atunci când activaţi caracteristica Text predictiv. Această caracteristică poate fi oferită în legătură cu contul dvs. Samsung pentru sincronizarea datelor pe care le utilizaţi pe dispozitivele mobile Samsung. Puteţi să eliminaţi datele accesând setările pentru Text predictiv.
•	istoricul de vizionare: reţelele, canalele şi site-urile web accesate, programele vizionate pe dispozitivele dvs., precum şi timpul petrecut cu vizionarea acestora.
•	alte informaţii despre modul în care utilizaţi Serviciile, cum ar fi aplicaţiile folosite, site-urile web accesate şi modul de interacţiune cu conţinutul oferit prin intermediul unui Serviciu.

Informaţii disponibile public ori comercial sau informaţii partajate

Uneori, colectăm informaţii disponibile public sau comercial, inclusiv informaţii de la reţelele de socializare pe care le utilizaţi, şi le combinăm cu informaţii despre dvs., pentru a înţelege mai bine care sunt nevoile, interesele şi preferinţele dvs. De asemenea, colectăm uneori informaţii despre dvs. atunci când alte persoane le oferă prin intermediul Serviciilor noastre, cum ar fi numele şi informaţiile dvs. de contact, atunci când alte persoane vă trimit un mesaj sau partajează fişiere cu dvs.

Alte informaţii pe care le colectăm

Este posibil să colectăm şi alte informaţii despre dvs., despre dispozitivele dvs. sau despre modul în care utilizaţi Serviciile, pe care consimţiţi să ni le trimiteţi.

Analize efectuate de terţi

Prin intermediul anumitor Servicii, putem colecta de-a lungul timpului informaţii cu caracter personal despre activităţile dvs. online de pe site-urile web şi dispozitivele cu, precum şi de pe site-uri web, aplicaţii şi alte caracteristici şi servicii de la terţi. Putem utiliza servicii de analiză terţe în cadrul Serviciilor noastre, cum ar fi Google Analytics. Furnizorii de servicii care administrează aceste servicii de analiză ne ajută să analizăm utilizarea de către dvs. a Serviciilor şi să ne îmbunătăţim Serviciile. Informaţiile pe care le obţinem pot fi dezvăluite acestor furnizori sau terţi care utilizează informaţiile sau pot fi colectate direct de acestea, de exemplu, pentru a evalua utilizarea Serviciilor, pentru a ajuta la administrarea Serviciilor şi pentru a diagnostica problemele tehnice. Pentru informaţii suplimentare despre Google Analytics, accesaţi http://www.google.com/analytics/learn/privacy.html şi https://www.google.com/policies/privacy/partners/.

Opţiunile dvs.

Puteţi decide să nu ne furnizaţi anumite tipuri de informaţii, cum ar fi informaţiile solicitate în cadrul înregistrării contului Samsung. În unele cazuri, acest lucru poate afecta posibilitatea dvs. de a utiliza unele Servicii. Ne străduim să explicăm aceste limitări în momentul în care solicităm informaţiile dvs., astfel încât să luaţi o decizie informată. De exemplu, Samsung Cloud ne permite să facem backup informaţiilor dvs. şi să creăm un punct de restabilire; totuşi. Samsung Cloud nu a fost conceput sau destinat stocării sau procesării informaţiilor sensibile.

CUM UTILIZĂM INFORMAŢIILE DVS.?

Utilizăm informaţiile pe care le colectăm în următoarele scopuri:
•	pentru a vă ajuta să vă înregistraţi sau să înregistraţi dispozitivul dvs. la Serviciile noastre
•	pentru a oferi un Serviciu sau o caracteristică solicitată
•	pentru a oferi conţinut şi servicii personalizate, pe baza activităţilor anterioare în cadrul Serviciilor noastre
•	pentru a furniza publicitate, promoţii şi oferte personalizate, care vă pot interesa, pe site-uri web, site-uri web de la terţi şi alte platforme online, cum ar fi site-urile web ale reţelelor de socializare
•	pentru a furniza promoţii şi oferte prin intermediul comunicaţiilor de marketing direct, numai dacă ne-aţi oferit consimţământul dvs. separat în acest sens
•	pentru a analiza produsele şi serviciile noastre, astfel încât să ne înţelegem mai bine clienţii, pentru a vă putea oferi cele mai relevante comunicări, servicii şi experienţe
•	pentru a solicita opiniile dvs. referitoare la produsele şi serviciile noastre şi a efectua sondajele în rândul clienţilor având consimţământul dvs. separat, dacă este necesar
•	pentru a vă oferi actualizări software, servicii de întreţinere şi asistenţă pentru dispozitive
•	pentru a ne conforma legii şi proceselor legale
•	pentru a proteja drepturile, proprietatea sau siguranţa companiei Samsung Electronics sau a oricăror afiliaţi, parteneri de afaceri sau clienţi ai acesteia

Utilizăm şi combinăm informaţiile cu caracter personal pe care le colectăm despre dvs. prin intermediul Serviciilor, dispozitivelor sau din alte surse, pentru a vă oferi o experienţă mai bună. De exemplu, puteţi utiliza detaliile contului dvs. Samsung nu numai pentru Serviciul la care v-aţi înregistrat, ci şi pentru alte Servicii care folosesc conturi Samsung. De asemenea, utilizăm informaţiile pe care le oferii direct sau din alte surse conform descrierii de mai sus, pentru a vă oferi conţinut care v-ar putea plăcea sau pe care l-aţi personalizat. 

Aveţi opţiuni referitoare la informaţiile dvs. Pentru a afla mai multe, consultaţi secţiunea CARE SUNT DREPTURILE DVS.?

[Numai pentru rezidenţii din Spaţiul Economic European (SEE)]

Samsung prelucrează informaţiile cu caracter personal pentru scopurile descrise mai sus. Temeiul juridic al companiei Samsung de a prelucra informaţii cu caracter personal include prelucrări:
(i)	care ne ajută să ne respectăm promisiunile faţă de dvs., cum ar fi furnizarea unui Serviciu
(ii)	pentru a promova un interes de afaceri (de exemplu, gestionarea relaţiei cu dvs. şi îmbunătăţirea experienţei cu serviciul de asistenţă pentru clienţi), inclusiv comunicări pe site-ul nostru web, pe site-uri web de la terţi şi platforme online
(iii)	pentru a ne conforma legii sau proceselor legale
(iv)	având consimţământul dvs. (de exemplu, pentru a trimite comunicări de marketing direct). Dacă ne oferiţi consimţământul, îl puteţi revoca oricând, contactându-ne după cum este specificat în paragraful CONTACTAŢI-NE din această Politică de confidenţialitate.

Samsung Electronics este operatorul de date pentru prelucrarea informaţiilor cu caracter personal, conform celor de mai sus. Pentru unele comunicări de marketing direct şi pentru o parte din publicitatea personalizată din Europa, Samsung Electronics (UK) Limited, care are sediul în Regatul Unit, este şi operatorul de date pentru informaţiile dvs. cu caracter personal. Unele dintre filialele din Europa ale companiei Samsung vă procesează informaţiile cu caracter personal şi în ţările în care se află. După caz, filiala companiei Samsung din Europa are propria Politică de confidenţialitate pe site-ul său web, pentru a explica acest lucru.

CU CINE VĂ PARTAJĂM INFORMAŢIILE?

Vă dezvăluim informaţiile intern, în cadrul companiei noastre, dar numai către persoanele care au nevoie de acestea, pentru a îmbunătăţi în continuare Serviciile sau a vă oferi ajutor pentru solicitări. 

De asemenea, vom dezvălui informaţiile dvs. către următoarele entităţi, numai în măsura în care va fi necesar pentru furnizarea Serviciilor:

•	companii afiliate: alte companii din cadrul Grupului Samsung Electronics pe care le controlăm sau le deţinem. 
•	parteneri de afaceri: parteneri cu care colaborăm pentru a vă furniza Serviciile pe care le-aţi solicitat sau le-aţi achiziţionat. De exemplu, este posibil să lucrăm cu o bancă pentru a vă oferi posibilitatea de a utiliza unul dintre Serviciile noastre, efectuând plăţi mai rapid şi mai eficient. Aceşti parteneri de afaceri controlează şi gestionează informaţiile dvs. cu caracter personal.
•	furnizori de servicii: companii selectate atent, care furnizează servicii pentru noi sau în numele nostru, cum ar fi companiile care ne ajută la reparaţii, centrele de contact cu clienţii, cele pentru activităţi de asistenţă pentru clienţi, cele de publicitate (inclusiv publicitate personalizată pe site-urile noastre web, pe site-uri web de la terţi sau pe platforme online), cele pentru sondaje privind satisfacţia clienţilor, cele de facturare sau cele care trimit e-mailuri în numele nostru. De asemenea, aceşti furnizori s-au angajat să protejeze informaţiile dvs. cu caracter personal.
•	alte părţi, dacă este necesar din punct de vedere legal sau pentru a ne proteja serviciile: de exemplu, dezvăluirea informaţiilor dvs. poate fi cerută de o lege, un proces legal sau de un ordin judecătoresc al autorităţilor guvernamentale. De asemenea, aceste entităţi pot căuta informaţiile dvs. de la noi pentru probleme legate de aplicarea legii, securitatea naţională, anti-terorism sau alte motive privind securitatea publică.
•	alte părţi în legătură cu tranzacţiile corporative: este posibil să dezvăluim informaţiile dvs. către un terţ, în cadrul unei fuziuni sau în cazul transferului, achiziţionării sau vânzării ori în cazul unui faliment.
•	alte părţi cu acordul dumneavoastră sau la indicaţia dvs.: în afara dezvăluirilor descrise în prezenta Politică de confidenţialitate, este posibil să partajăm informaţii despre dvs. cu terţe părţi cu care consimţiţi separat sau solicitaţi să efectuăm o asemenea partajare.

CUM VĂ MENŢINEM INFORMAŢIILE ÎN SIGURANŢĂ?

Tratăm cu multă seriozitate protecţia datelor. Am implementat măsuri de siguranţă rezonabile, fizice şi tehnice, pentru a menţine securitatea informaţiilor pe care le colectăm. Totuşi, reţineţi că, deşi luăm măsuri rezonabile pentru a vă proteja informaţiile, niciun site web, nicio transmisiune pe internet, niciun computer şi nicio conexiune wireless nu sunt complet sigure.

UNDE TRIMITEM DATELE DVS.?

Utilizarea Serviciilor de către dvs. va implica transferul, stocarea şi prelucrarea informaţiilor dvs. cu caracter personal în interiorul şi în afara ţării dvs. de reşedinţă, în conformitate cu prezenta politică. În special, informaţiile dvs. cu caracter personal vor fi transferate către Republica Coreea. Reţineţi că legislaţia privind protecţia datelor şi alte legi alte ţărilor către care este posibil să vă transferăm informaţiile pot fi mai puţin cuprinzătoare decât cele din ţara dvs.

[Numai pentru rezidenţii din Spaţiul Economic European (SEE)]

În plus, utilizarea Serviciilor de către dvs. mai poate implica transferul, stocarea şi procesarea informaţiilor dvs. cu caracter personal către alte ţări; printre aceste ţări sunt incluse, fără limitare, ţările din Spaţiul Economic European, Statele Unite ale Americii, China, Singapore, Vietnam, India, Canada, Filipine şi Japonia. Vom lua măsurile corespunzătoare, în conformitate cu legile în vigoare, pentru a ne asigura că informaţiile dvs. cu caracter personal rămân protejate. Aceste măsuri includ utilizarea clauzelor contractuale standard pentru protejarea transferului de date în afara SEE. Pentru a solicita informaţii suplimentare sau a obţine un exemplar al acordurilor contractuale implementate, contactaţi-ne. Consultaţi paragraful CONTACTAŢI-NE. 

CARE SUNT DREPTURILE DVS.?

Informaţiile cu caracter personal vă aparţin. Ne puteţi solicita să vă furnizăm detalii despre datele pe care le-am colectat şi ne puteţi cere să le ştergem sau să corectăm orice inexactităţi. De asemenea, ne puteţi solicita să restricţionăm sau să limităm prelucrarea, partajarea sau transferarea informaţiilor dvs. cu caracter personal, precum şi să vă furnizăm informaţiile cu caracter personal pe care le-am colectat, pentru ca dvs. să le puteţi utiliza pentru propriile dvs. scopuri. Totuşi, solicitarea ştergerii informaţiilor cu caracter personal poate avea drept rezultat şi pierderea accesului la Serviciul pe care-l furnizăm. Nu vom şterge datele pe care legea ne obligă să le reţinem.

Pentru a efectua o solicitare sau a adresa o întrebare în legătură cu drepturile dvs., contactaţi-ne. Consultaţi paragraful CONTACTAŢI-NE.

CÂT TIMP PĂSTRĂM INFORMAŢIILE DVS.?

Nu vom reţine informaţiile dvs. cu caracter personal pentru o perioadă mai mare decât cea necesară scopului în care au fost colectate. Acest lucru înseamnă că informaţiile vor fi distruse sau eliminate din sistemele noastre în momentul în care nu mai sunt necesare.

Luăm măsurile necesare pentru a ne asigura că informaţiile despre dvs. sunt prelucrate şi reţinute pe baza următoarei logici:

1.	cel puţin pe durata în care informaţiile sunt utilizate pentru a vă furniza un serviciu; 
2.	conform cerinţelor unei legi, ale unui contract sau în legătură cu obligaţiile legale;
3.	numai atâta timp cât este necesar pentru scopul în care au fost colectate, sunt procesate sau atâta timp cât este necesar conform prevederilor oricărui contract, oricărei legi în vigoare ori în scopuri statistice, făcând obiectul unei protecţii corespunzătoare.

CE SERVICII DE LA TERŢI UTILIZĂM?

O parte a conţinutului, publicităţii şi funcţionalităţilor din cadrul Serviciilor noastre este furnizată de terţi. Aceştia pot utiliza module cookie, transmiţătoare, pixeli de urmărire sau alte instrumente pentru a colecta informaţii despre modul în care utilizaţi aceste Servicii. Aceşti terţi nu sunt controlaţi direct de Samsung; prin urmare, vă recomandăm să consultaţi politicile de confidenţialitate ale acestora, pentru a înţelege modul în care utilizează datele dvs.

În cazul anumitor aplicaţii şi servicii, inclusiv reţelele de socializare, este posibil să primim şi să stocăm informaţiile de autentificare, precum şi alte informaţii pe care acceptaţi să le primim atunci când vă conectaţi la acele aplicaţii şi servicii.

CONTACTAŢI-NE

Ne puteţi contacta pentru a vă actualiza preferinţele, a vă corecta informaţiile, a trimite o cerere sau a ne adresa întrebări.

De asemenea, ne puteţi contacta la adresa:

Operator de date
Samsung Electronics Co., Ltd.
129, Samsung-ro, Yeongtong-gu,
Suwon-si, Gyeonggi-do 16677, Republic of Korea

[Numai pentru rezidenţii din Spaţiul Economic European (SEE)]

Samsung Electronics are sedii în întreaga Europă, pentru a ne asigura că solicitarea sau întrebarea dvs. va fi gestionată de echipa pentru protecţia datelor aflată în regiunea dvs.

Cea mai uşoară metodă de a ne contact este prin intermediul paginii de asistenţă pentru confidenţialitate, la adresa https://www.samsung.com/request-desk. 

De asemenea, ne puteţi contacta la adresa:

Ofiţer european pentru protecţia datelor
Samsung Electronics (UK) Limited
Samsung House, 1000 Hillswood Drive, Chertsey, Surrey KT16 0PS

Puteţi să depuneţi o plângere la o autoritate de supraveghere relevantă în cazul în care consideraţi că prelucrarea informaţiilor dvs. cu caracter personal încalcă legea în vigoare. Detaliile de contact pentru toate autorităţile de supraveghere din UE pot fi găsite la adresa https://ec.europa.eu/newsroom/article29/item-detail.cfm?item_id=612080.

POLITICA DE CONFIDENŢIALITATE SAMSUNG – SUPLIMENT PRIVIND DISPOZITIVELE SMART TV

Serviciul Samsung Smart TV oferă o serie de caracteristici care furnizează conţinut video îmbunătăţit, experienţe TV personalizate, filme, conexiuni la serviciile de reţele de socializare şi posibilitatea de a controla şi a interacţiona cu dispozitivul Smart TV prin intermediul comenzilor vocale. Colectăm, utilizăm, partajăm şi stocăm informaţii prin intermediul dispozitivului Smart TV şi al dispozitivelor conectate la Smart TV în modurile descrise în Politica de confidenţialitate Samsung. Prezentul Supliment oferă detalii suplimentare despre practicile de asigurare a confidenţialităţii pentru anumite caracteristici ale dispozitivelor Smart TV.

Dispozitivul Smart TV este conceput pentru a vă ajuta să găsiţi şi să accesaţi cu uşurinţă programe video şi alte tipuri de conţinut. De exemplu, puteţi accesa informaţii despre programe de televiziune live distribuite de operatorul de cablu sau satelit şi oferte de conţinut video la cerere distribuite de furnizori de conţinut terţi, pe care le puteţi căuta în ghidurile afişate pe dispozitivul dvs. Smart TV.
În cazul programelor de televiziune live, determinăm ce tip de conţinut este disponibil pentru dvs. pe baza codului poştal. În plus, Smart TV vă ajută să găsiţi şi să experimentaţi alt conţinut Smart TV, mai relevant pentru dvs., evidenţiind programele şi conţinutul care vă poate interesa ori furnizând servicii suplimentare ce vă vor îmbunătăţi experienţa de vizionare. Recomandările şi serviciile noastre suplimentare se bazează pe:
•	informaţii despre conţinutul pe care l-aţi urmărit, achiziţionat, descărcat sau redat în flux prin intermediul aplicaţiilor Samsung pe dispozitivului dvs. Smart TV sau pe alte dispozitive (mai multe despre vizualizarea informaţiilor pe televizor găsiţi în secţiunea „Serviciile de vizualizare a informaţiilor” de mai jos);
•	informaţii despre aplicaţiile pe care le-aţi accesat de pe Smart TV;
•	informaţii despre clicurile pe „Îmi place”, „Nu îmi place”, „Vizionaţi acum” şi alte butoane de pe dispozitivul Smart TV;
•	termenii de interogare pe care i-aţi introdus în caracteristicile de căutare de pe Smart TV, inclusiv atunci când aţi căutat un anumit conţinut video;
•	alte informaţii despre utilizarea dispozitivelor Smart TV, inclusiv, dar fără limitare, adresa IP, datele din jurnal, informaţii prin care este identificată configuraţia hardware sau software, informaţii privind browserul şi paginile pe care le solicitaţi.

Serviciile de vizualizare a informaţiilor
Prezenta notificare trebuie interpretată în contextul Politicii de confidenţialitate Samsung, care se aplică, de asemenea, primirii de către dvs. a experientelor personalitate pentru Smart TV şi pe care o puteţi găsi la adresa https://account.samsung.com/membership/pp.
Pentru a vă oferi experienţe Smart TV personalizate, anumite caracteristici şi servicii oferite de noi se bazează pe istoricul de vizionare a televizorului şi pe informaţiile de utilizare a dispozitivului Smart TV.
Istoricul de vizionare a televizorului include informaţii despre reţelele, canalele şi site-urile web accesate, despre programele vizionate pe Smart TV şi despre timpul petrecut cu vizionarea acestora.
Pentru a colecta aceste informaţii, este posibil să recunoaşterea automată a conţinutului (ACR) şi alte tehnologii. Smart TV transferă fragmente video sau informaţii provenind de la tunerul televizorului pentru a determina programele urmărite.
Vă puteţi schimba oricând opţiunile privind confidenţialitatea accesând meniul de setări, pentru a dezactiva caracteristici ori servicii specifice, la discreţia dvs., iar în acest caz colectarea istoricului de vizionare va înceta pentru caracteristica sau serviciul respectiv.

[Numai pentru rezidenţii din Spaţiul Economic European (SEE)]

Utilizarea Serviciilor de către dvs. va implica transferul, stocarea şi procesarea informaţiilor dvs. cu caracter personal în afara ţării dvs. de reşedinţă către Coreea, în conformitate cu prezenta politică. În plus, utilizarea Serviciilor de către dvs. mai poate implica transferul, stocarea şi procesarea informaţiilor dvs. cu caracter personal către alte ţări; printre aceste ţări sunt incluse, fără limitare, ţările din Spaţiul Economic European, Statele Unite ale Americii şi Canada. Reţineţi că legislaţia privind protecţia datelor şi alte legi alte ţărilor din afara Spaţiului Economic European către care este posibil să vă transferăm informaţiile pot fi mai puţin cuprinzătoare decât cele din ţara dvs. Vom lua măsurile corespunzătoare, în conformitate cu legile în vigoare, pentru a ne asigura că informaţiile dvs. cu caracter personal rămân protejate. Aceste măsuri includ utilizarea clauzelor contractuale standard pentru protejarea transferului de date în afara SEE. Pentru informaţii suplimentare sau pentru a obţine un exemplar al acordurilor contractuale implementate, contactaţi-ne pe pagina de asistenţă pentru confidenţialitate (https://www.samsung.com/request-desk).
Reţineţi că opţiunile dvs. privind confidenţialitatea pot afecta disponibilitatea sau calitatea vizionarea serviciului bazat pe informaţii.

Serviciile de publicitate bazată pe interese
Serviciile de publicitate bazată pe interese („Serviciile IBA”) sunt concepute pentru a oferi posibilitatea de a obţine şi de a vizualiza reclame utile, interactive şi bazate pe interese despre produsele şi serviciile furnizate de Samsung şi de terţi pe Samsung Smart TV sau pe diverse platforme sau dispozitive Samsung şi de la terţi, inclusiv anunţuri liniare, pe web, dispozitive mobile şi tablete.

Pentru ca reclamele de pe dispozitive să fie mai relevante pentru dvs., Serviciul IBA se va baza pe istoricul de vizionare a televizorului (inclusiv informaţii despre reţelele, canalele, site-urile web accesate şi programele vizionate pe Samsung Smart TV, precum şi timpul petrecut cu vizionarea acestora), pe informaţiile de utilizare privind dispozitivul Samsung Smart TV şi pe alte date statistice obţinute de la terţi şi surse de date de încredere. Pentru a colecta istoricul vizionării televizorului de către dvs., este posibil să utilizăm recunoaşterea automată a conţinutului (ACR) şi alte tehnologii de capturare a istoricului vizionării televizorului de către dvs.

Pe baza informaţiilor de mai sus, creăm grupuri ale deţinătorilor de dispozitive Samsung Smart TV care au interese similare şi le utilizăm pentru serviciul IBA. Informaţiile de mai sus sunt utilizate pentru a determina grupurile în care este alocat dispozitivul dvs. Samsung Smart TV şi, prin urmare, reclamele pe care le va primi dispozitivul.

Puteţi dezactiva oricând Serviciul IBA, accesând meniul Setări de pe Samsung Smart TV.

Reţineţi că opţiunile dvs. privind confidenţialitatea în legătură cu Serviciul IBA nu vor influenţa primirea sau nu a altor tipuri de anunţuri şi materiale de marketing care nu sunt bazate în mod specific pe istoricul de vizionare a televizorului sau pe informaţiile de utilizare Samsung Smart TV. Aceste alte tipuri de anunţuri şi materiale de marketing vor fi bazate pe alte informaţii, cum ar fi locaţia generalizată şi alte informaţii estimate sau deduse. Acestea pot fi mai puţin relevante, deoarece nu sunt bazate pe interesele dvs.

Pentru informaţii detaliate suplimentare privind Serviciile IBA, consultaţi Notificarea privind confidenţialitatea Serviciilor IBA din partea de jos a prezentului Supliment.

PSID
Istoricul de vizionare şi informaţiile privind utilizarea Smart TV colectate în vederea furnizării publicităţi bazate pe interese vor fi asociate cu un identificator de dispozitiv randomizat, nepersistent, care poate fi resetat, denumit ID personalizat pentru servicii sau „PSID”.
Puteţi reseta oricând identificatorul PSID accesând meniul Setări de pe Smart TV; după resetare, se va anula asocierea dintre identificatorul PSID anterior şi istoricul de vizionare Smart TV şi informaţiile privind utilizarea dispozitivului Smart TV legate de publicitatea pe bază de interese. Reţineţi că, dacă resetaţi identificatorul PSID, calitatea publicităţii personalizate şi bazate pe interese poate să nu mai fie ajustată fin.

Recunoaşterea vocală
Puteţi să controlaţi dispozitivul Smart TV şi să utilizaţi multe dintre caracteristicile acestuia cu ajutorul comenzilor vocale.
Dacă activaţi caracteristica Recunoaştere vocală, puteţi interacţiona cu dispozitivul Smart TV prin intermediul vocii. Pentru a vă oferi caracteristica Recunoaştere vocală, comenzile dvs. vocale (împreună cu informaţiile despre dispozitiv, inclusiv identificatorii acestuia) vor fi transmise către noi, iar noi le vom transforma în text, pentru a vă oferi caracteristica Recunoaştere vocală. În plus, Samsung poate colecta comenzi vocale şi texte asociate, pentru a ne permite să evaluăm şi să îmbunătăţim caracteristicile. Samsung va colecta comenzile dvs. vocale numai atunci când efectuaţi o solicitare de căutare specifică către dispozitivul Smart TV, făcând clic pe butonul de activare de pe telecomandă sau de pe ecran sau rostind un cuvânt de activare (de exemplu, „Hi, Bixby”) şi rostind comenzi către microfon de pe telecomandă sau Smart TV.
Dacă nu activaţi caracteristica Recunoaştere vocală, nu veţi putea să utilizaţi caracteristicile de recunoaştere vocală.
Puteţi dezactiva oricând colectarea datelor prin caracteristica Recunoaştere vocală, accesând acest meniu de Setări. Totuşi, acest lucru vă poate împiedica să utilizaţi caracteristicile pentru Recunoaştere vocală.

Pentru detalii privind Recunoaşterea vocală, consultaţi Notificarea privind confidenţialitatea Serviciului de recunoaştere a vocii din partea de jos a prezentului Supliment.

Terţi
Reţineţi că, atunci când vizionaţi un videoclip sau accesaţi aplicaţii ori conţinut furnizat de către o terţă parte, furnizorul poate colecta sau primi informaţii despre dispozitivul dvs. Smart TV (de exemplu, adresa IP şi identificatorii dispozitivului), despre tranzacţia solicitată (de exemplu, solicitarea dvs. de a achiziţiona sau a închiria videoclipul) şi despre modul în care utilizaţi aplicaţia sau serviciul. Compania Samsung nu este răspunzătoare pentru practicile furnizorului privind confidenţialitatea sau securitatea. Trebuie să fiţi precaut şi să examinaţi declaraţiile privind confidenţialitatea aplicabile site-urilor web şi serviciilor de la terţi pe care le utilizaţi.

Caracteristici specifice pentru anumite ţări
Reţineţi că este posibil ca una sau mai multe caracteristici descrise în prezentul Supliment privind Smart TV să nu fie disponibile, în funcţie de zona în care locuiţi.

NOTIFICARE PRIVIND CONFIDENŢIALITATEA SERVICIULUI DE RECUNOAŞTERE A VOCII

Data intrării în vigoare: 30 aprilie 2019

Samsung Electronics şi companiile afiliate respectă preocupările dvs. privind confidenţialitatea. Notificarea privind confidenţialitatea se aplică informaţiilor cu caracter personal pe care le colectăm prin intermediul serviciului de Recunoaştere a vocii („Serviciul de voce”).

Serviciul de voce este un serviciu care le oferă utilizatorilor posibilitatea de a găsi şi a viziona conţinut şi de a-şi gestiona activităţile pe produsele Samsung utilizându-şi doar vocea. Printre caracteristicile acestuia se numără procesarea limbajului natural în căutarea de conţinut şi controlarea dispozitivului Samsung Smart TV, a serviciului meteo şi a altor servicii pe care utilizatorii le aşteaptă de la dispozitivele lor Samsung Smart TV.

În funcţie de limba pe care o selectaţi, puteţi să utilizaţi şi să vă bucuraţi de caracteristica de recunoaştere îmbunătăţită a vocii, Bixby. Atunci când este activat Bixby, îl puteţi recunoaşte după pictograme, bannere sau alte semne de pe ecranul Samsung Smart TV.

Această Notificare privind confidenţialitatea oferă informaţii suplimentare şi specifice despre modul în care sunt utilizate informaţiile dvs. cu caracter personal în legătură cu Serviciul de voce şi trebuie interpretată în contextul Politicii de confidenţialitate Samsung, care se aplică, de asemenea, primirii de către dvs. a Serviciului de voce şi pe care o puteţi găsi la adresa https://account.samsung.com/membership/pp.

În această Notificare privind confidenţialitatea sunt descrise tipurile de informaţii colectate prin intermediul Serviciului de voce, modul în care este posibil să utilizăm aceste informaţii şi opţiunile care vă stau la dispoziţie în legătură cu utilizarea informaţiilor de către noi. Samsung este operatorul de date pentru prelucrarea informaţiilor cu caracter personal.

CARE SUNT INFORMAŢIILE PE CARE LE COLECTĂM?
Prin intermediul Serviciului de voce, putem colecta informaţii despre dvs. în diverse moduri. Tipurile de informaţii cu caracter personal pe care le obţinem includ:

•	informaţii cu privire la contul Samsung (opţional). Atunci când vă conectaţi la contul Samsung pe Smart TV, este posibil să colectăm informaţii asociate contului dvs. Samsung utilizat pentru a accesa Serviciul de voce, cum ar fi numele, adresa de e-mail şi ID-ul pentru contul Samsung.

•	Interacţiunile Serviciului de voce. Putem colecta informaţiile pe care le schimbaţi cu Serviciul de voce prin interacţiunile dvs. cu Serviciile, inclusiv înregistrări ale comenzilor vocale (cum ar fi întrebări, solicitări şi instrucţiuni), fotografii şi alte metode de introducere a datelor şi informaţii pe care le primiţi de la Servicii (cum ar fi răspunsuri şi conţinut). De asemenea, este posibil să obţinem alte informaţii cu privire la utilizarea de către dvs. a Serviciului de voce, inclusiv informaţiile (cum ar fi informaţii cu privire la aplicaţiile pe care le utilizaţi, site-urile web pe care le vizitaţi şi imaginile, muzica, intrări de calendar, marcajele, notele, precum şi date de la alte aplicaţii, site-uri web şi servicii Samsung şi terţe) pe care le primim de la aplicaţiile şi serviciile Samsung şi terţe accesate sau utilizate de Serviciul de voce pentru a vă oferi Serviciile (cum ar fi redarea muzicii în flux şi serviciile meteo).

•	date despre locaţia geografică. Este posibil să primim locaţia geografică şi alte informaţii cu privire la locaţie, prin informaţii privind codul poştal stocate pe TV, care pot fi obţinute prin intermediul adresei IP sau prin ceea ce introduceţi, pentru anumite scopuri, cum ar fi cel de a vă oferi Serviciile.

•	informaţii despre dispozitiv şi aplicaţii. Este posibil să colectăm informaţii prin mijloace automate despre dispozitivele cu Serviciul de voce activat, cum ar fi modelele dispozitivelor, versiunile sistemelor de operare, configurările şi setările dispozitivelor, adresele de IP, identificatorii de dispozitiv şi alţi identificatori unici. În plus, putem obţine informaţii despre modul, data şi durata de utilizare a dispozitivelor cu Serviciul de voce activat, inclusiv despre utilizarea de către dvs. a Serviciului de voce şi a aplicaţiilor şi serviciilor Samsung şi terţe pe aceste dispozitive (cum ar fi o listă cu aplicaţiile de pe dispozitivele dvs., muzica redată pe dispozitivele dvs., site-urile web pe care le vizitaţi şi căutările pe care le efectuaţi).

CUM UTILIZĂM INFORMAŢIILE DVS.?
Putem să utilizăm informaţiile pe care le colectăm prin intermediul Serviciului de voce pentru:

•	a vă oferi Serviciile, cum ar fi răspunsurile la solicitările, întrebările şi instrucţiunile adresate prin intermediul Serviciului de voce;
•	a vă identifica şi autentifica, astfel încât să puteţi utiliza un anumit Serviciu de voce;
•	a îmbunătăţi şi personaliza experienţa dvs. cu Serviciul de voce, cum ar fi furnizarea de conţinut şi de răspunsuri adaptate utilizatorilor şi modului în care aceştia interacţionează cu Serviciul de voce;
•	a vă trimite comunicate despre produsele şi serviciile noastre şi pentru a vă furniza notificări, conţinut, alerte, oferte, promoţii, informaţii de marketing, comunicări şi reclame, cu consimţământul dvs. separat;
•	a răspunde la solicitările şi întrebările dvs.;
•	pentru a opera, a evalua şi a îmbunătăţi afacerea noastră (inclusiv prin dezvoltarea unor noi produse; prin îmbunătăţirea produselor şi serviciilor noastre; prin gestionarea comunicaţiilor; prin analiza produselor, a bazei de clienţi şi a serviciilor; prin efectuarea unor cercetări de piaţă; prin realizarea analizelor de date; şi prin efectuarea proceselor contabile, de audit şi a altor funcţii interne);
•	a vă permite să interacţionaţi şi să utilizaţi anumite aplicaţii şi servicii terţe;
•	a identifica şi preveni frauda şi alte activităţi criminale, revendicări şi alte răspunderi şi a vă proteja împotriva acestora; şi pentru
•	a respecta şi a pune în aplicare cerinţele legilor în vigoare, a standardelor relevante din domeniu şi a politicilor noastre, inclusiv cele din Notificarea privind confidenţialitatea, Politica de confidenţialitate pentru contul Samsung.

Prin intermediul Serviciului de voce, putem colecta de-a lungul timpului informaţii cu caracter personal despre activităţile dvs. online de pe dispozitivele cu Serviciul de voce activat şi de pe aplicaţiile, site-urile web şi alte servicii online terţe. Putem utiliza servicii de analiză terţe în cadrul Serviciilor noastre. Furnizorii care administrează aceste servicii de analiză ne ajută să analizăm utilizarea de către dvs. a Serviciilor şi să ne îmbunătăţim Serviciile. Informaţiile pe care le obţinem pot fi dezvăluite acestor furnizori sau altor terţi care utilizează informaţiile sau pot fi colectate direct de acestea, de exemplu, pentru a evalua utilizarea Serviciilor, pentru a ajuta la furnizarea Serviciilor şi pentru a diagnostica problemele tehnice.

Samsung prelucrează informaţiile cu caracter personal pentru scopurile descrise mai sus. Temeiul juridic al companiei Samsung pentru prelucrarea informaţiilor cu caracter personal include procesare care este: necesară pentru executarea contractului dintre dvs. şi Samsung (de exemplu, pentru a vă oferi Serviciile şi pentru a vă identifica şi autentifica astfel încât să puteţi utiliza anumite Servicii); este necesară pentru respectarea cerinţelor legale (de exemplu, pentru a respecta normele de contabilitate în vigoare şi a face dezvăluiri obligatorii autorităţilor legale); necesară pentru interesele legitime ale Samsung (de exemplu, pentru a gestiona relaţia dintre noi şi dvs. şi pentru a îmbunătăţi relevanţa comunicărilor, experienţelor şi a Serviciilor) şi care se bazează pe consimţământului oferit de clienţii noştri (de exemplu, pentru a vă trimite comunicate despre produsele şi serviciile noastre şi pentru a vă furniza informaţii de marketing), care poate fi retras ulterior în orice moment, contactându-ne după cum este specificat în paragraful Cum să ne contactaţi, din această Politica de confidenţialitate Samsung, fără ca acest lucru să afecteze legalitatea prelucrării în temeiul consimţământului oferit înainte de retragerea acestuia.

Vi se solicită, ca o necesitate pentru încheierea unui contract, să ne furnizaţi informaţiile cu caracter personal pentru a fi prelucrate conform descrierii anterioare. Dacă nu ne furnizaţi informaţiile cu caracter personal, nu vom putea să vă oferim toate caracteristicile disponibile prin Serviciul de voce.

OPŢIUNILE DVS.
Puteţi dezactiva oricând Serviciul de voce, accesând meniul Setări; totuşi, acest lucru vă poate împiedica să utilizaţi Serviciul de voce.

De asemenea, vă oferim anumite opţiuni în legătură cu informaţiile cu caracter personal pe care le obţinem despre dvs. Pentru a actualiza preferinţele, a limita comunicările pe care le primiţi de la noi sau a trimite o solicitare, contactaţi-ne după cum este specificat în paragraful Contactaţi-ne din Politica de confidenţialitate Samsung

ACTUALIZĂRI ALE NOTIFICĂRII NOASTRE PRIVIND CONFIDENŢIALITATEA
Această notificare privind confidenţialitatea poate fi actualizată periodic pentru a reflecta modificările din practicile noastre cu privire la informaţiile cu caracter personal care vizează Serviciile sau modificările aduse legislaţiei în vigoare. Vom publica o notificare pe site-ul nostru web şi/sau pe dispozitivul dvs. pentru a vă informa cu privire la orice modificări semnificative aduse Notificării noastre privind confidenţialitatea şi vom indica în partea de sus a notificării care este cea mai recentă dată a actualizării.

NOTIFICARE PRIVIND CONFIDENŢIALITATEA SERVICIULUI DE RECLAME BAZATE PE INTERESE PE INTERNET

Data intrării în vigoare: 30 aprilie 2019

Samsung Electronics şi companiile afiliate respectă preocupările dvs. privind confidenţialitatea. Notificarea privind confidenţialitatea se aplică informaţiilor cu caracter personal pe care le colectăm prin intermediul serviciilor de Reclamă prin internet („Serviciul IBA”).

Această Notificare privind confidenţialitatea oferă informaţii suplimentare şi specifice despre modul în care sunt utilizate informaţiile dvs. cu caracter personal în legătură cu Serviciul IBA şi trebuie interpretată în contextul Politicii de confidenţialitate Samsung, care se aplică, de asemenea, primirii de către dvs. a Serviciului IBA şi pe care o puteţi găsi la adresa https://account.samsung.com/membership/pp.

În prezenta Notificare privind confidenţialitatea, descriem tipurile de informaţii folosite prin Publicitatea bazată pe interese, modul de utilizare şi opţiunile pe care le aveţi la dispoziţie privind modul în care le putem folosi şi pentru a vă exercita drepturile. Samsung este operatorul de date pentru prelucrarea informaţiilor cu caracter personal.

CE ESTE SERVICIUL IBA?
Serviciul IBA este conceput pentru a oferi posibilitatea de a obţine şi de a vizualiza reclame utile, interactive şi bazate pe interese despre produsele şi serviciile furnizate de Samsung şi de terţi pe Samsung Smart TV sau pe diverse platforme sau dispozitive Samsung şi de la terţi, inclusiv anunţuri liniare, pe web, dispozitive mobile şi tablete.

Pentru ca reclamele de pe dispozitive să fie mai relevante pentru dvs., Serviciul IBA se va baza pe istoricul de vizionare a televizorului (inclusiv informaţii despre reţelele, canalele, site-urile web accesate şi programele vizionate pe Samsung Smart TV, precum şi timpul petrecut cu vizionarea acestora), pe informaţiile de utilizare privind dispozitivul Samsung Smart TV şi pe alte date statistice obţinute de la terţi şi surse de date de încredere. Pentru a colecta istoricul vizionării televizorului de către dvs., este posibil să utilizăm recunoaşterea automată a conţinutului (ACR) şi alte tehnologii de capturare a istoricului vizionării televizorului de către dvs.

Pe baza informaţiilor de mai sus, creăm grupuri ale deţinătorilor de dispozitive Samsung Smart TV care au interese similare şi le utilizăm pentru serviciul IBA. Informaţiile de mai sus sunt utilizate pentru a determina grupurile în care este alocat dispozitivul dvs. Samsung Smart TV şi, prin urmare, reclamele pe care le va primi dispozitivul.

PSID
Informaţiile despre utilizarea dispozitivului mobil care sunt colectate pentru a oferi Serviciul IBA vor fi asociate cu un identificator de dispozitiv randomizat, nepersistent şi resetabil, denumit PSID. Puteţi reseta identificatorul PSID conform specificaţiilor din secţiunea Opţiunile dvs. din această Notificare privind confidenţialitatea.

CARE SUNT INFORMAŢIILE PE CARE LE COLECTĂM?
Prin intermediul Serviciului IBA, colectăm informaţii despre dispozitivele dvs. în diverse moduri. Tipurile de informaţii pe care le colectăm includ:
•	informaţii despre dispozitiv. Colectăm informaţii cum ar fi modelul hardware, versiunile sistemului de operare, configuraţiile şi setările dispozitivului, adresa IP, identificatorii dispozitivului şi alte tipuri de identificatori.
•	informaţii despre utilizarea dispozitivului şi informaţii din jurnal. Colectăm informaţii despre modul, momentul şi durata utilizării dispozitivelor de către dvs., inclusiv despre interacţiunile cu Serviciul IBA şi cu aplicaţiile şi serviciile de la Samsung şi de la terţi de pe dispozitive (cum ar fi o listă a aplicaţiilor de pe dispozitive).
•	informaţii privind vizionarea. Colectăm informaţii despre vizionarea televizorului de către dvs. Istoricul de vizionare a televizorului include informaţii despre reţelele, canalele şi site-urile web accesate, despre programele vizionate pe Samsung Smart TV şi despre timpul petrecut cu vizionarea acestora. Pentru a colecta istoricul vizionării televizorului, este posibil să utilizăm ACR şi alte tehnologii.
•	informaţii statistice. Este posibil să utilizăm informaţii statistice despre dvs. sau dispozitivele dvs., cum ar fi locaţia generalizată şi grupul de vârstă estimat. Obţinem aceste informaţii statistice din sursele disponibile la nivel comercial (în măsura permisă de lege), cum ar fi furnizorii de servicii terţă parte. Colaborăm cu furnizorii de servicii terţi numai pentru a ne asigura că informaţiile au fost obţinute în conformitate cu legile în vigoare şi că ne pot fi oferite pentru a fi utilizate şi divulgate.

Atunci când interacţionaţi cu Serviciul IBA, serverele Samsung primesc informaţii, cum ar fi datele privind interacţiunile cu serviciul IBA, geolocaţia dvs. şi dispozitivele utilizate pentru a primi serviciul IBA.

CUM UTILIZĂM INFORMAŢIILE DVS.?
Utilizăm informaţiile pe care le colectăm prin intermediul Serviciului IBA în următoarele scopuri:

•	pentru a vă oferi Serviciul IBA;
•	pentru a îmbunătăţi şi a personaliza experienţa dvs. cu Serviciul IBA;
•	având consimţământul dvs. separat, de a comunica prin e-mail şi notificări push cu dvs. despre produsele şi serviciile oferite de Samsung şi de terţi, care corespund intereselor dvs.;
•	a răspunde la solicitările şi întrebările dvs.;
•	pentru a opera, a evalua şi a îmbunătăţi afacerea noastră (inclusiv prin dezvoltarea unor noi produse; prin îmbunătăţirea produselor şi serviciilor noastre; prin gestionarea comunicaţiilor; prin analiza produselor, a bazei de clienţi şi a serviciilor; prin efectuarea unor cercetări de piaţă; prin realizarea analizelor de date; şi prin efectuarea proceselor contabile, de audit şi a altor funcţii interne); 
•	a identifica şi preveni frauda şi alte activităţi criminale, revendicări şi alte răspunderi şi a vă proteja împotriva acestora; şi pentru
•	a respecta şi a pune în aplicare cerinţele legilor în vigoare, a standardelor relevante din domeniu şi a politicilor noastre, inclusiv cele din Notificarea privind confidenţialitatea, Politica de confidenţialitate pentru contul Samsung.

Samsung prelucrează informaţiile cu caracter personal pentru scopurile descrise mai sus. Temeiul juridic al companiei Samsung pentru procesarea informaţiilor cu caracter personal include procesarea care este: necesară pentru derularea contractului dintre dvs. şi Samsung (de exemplu, pentru a vă furniza Serviciul IBA şi pentru a vă identifica şi autentifica); necesară pentru a respecta cerinţele legale (de exemplu, pentru a respecta regulile contabile aplicabile şi a efectua dezvăluirile obligatorii pentru aplicarea legii); necesară pentru interesele legitime ale companiei Samsung (de exemplu, pentru a gestiona relaţia noastră cu dvs. şi a îmbunătăţi Serviciul IBA); şi pe baza consimţământului clienţilor (de exemplu, pentru a comunica despre produsele şi serviciile noastre cu dvs. şi a vă oferi informaţii de marketing), care pot fi retrase ulterior, în orice moment, accesând meniul Setări, conform secţiunii Opţiunile dvs. din această Politică privind confidenţialitatea, fără a afecta legitimitatea procesării pe baza consimţământului dvs. înainte de retragerea acestuia.

Vi se va solicita, ca o condiţie necesară pentru a primi Serviciul IBA, să ne furnizaţi informaţiile cu caracter personal, pentru a fi procesate conform descrierii de mai sus. Dacă nu ne furnizaţi informaţiile cu caracter personal, nu vom putea să vă oferim toate caracteristicile disponibile prin Serviciul IBA.

OPŢIUNILE DVS.
Puteţi reseta oricând identificatorul PSID accesând meniul de setări. După resetare, se va anula asocierea dintre istoricul de vizionare a televizorului şi informaţiile privind utilizarea Smart TV şi identificatorul PSID anterior. Reţineţi că, dacă resetaţi identificatorul PSID, este posibil să fie afectată calitatea Serviciului IBA.

În plus, puteţi dezactiva oricând Serviciul IBA, accesând meniul Setări de pe Samsung Smart TV.

Reţineţi că opţiunile dvs. privind confidenţialitatea în legătură cu Serviciul IBA nu vor influenţa primirea sau nu a altor tipuri de anunţuri şi materiale de marketing care nu sunt bazate în mod specific pe istoricul de vizionare a televizorului sau pe informaţiile de utilizare Samsung Smart TV. Aceste alte tipuri de anunţuri şi materiale de marketing vor fi bazate pe alte informaţii, cum ar fi locaţia generalizată şi alte informaţii estimate sau deduse. Acestea pot fi mai puţin relevante, deoarece nu sunt bazate pe interesele dvs.

ACTUALIZĂRI ALE NOTIFICĂRII NOASTRE PRIVIND CONFIDENŢIALITATEA
Prezenta Notificare privind confidenţialitatea poate fi actualizată periodic pentru a reflecta modificările din practicile noastre cu privire la informaţiile cu caracter personal care vizează Serviciul IBA sau modificările aduse legislaţiei în vigoare. Vom publica o notificare pe site-ul nostru web şi/sau pe dispozitivul dvs. pentru a vă informa cu privire la orice modificări semnificative aduse Notificării noastre privind confidenţialitatea şi vom indica în partea de sus a notificării care este cea mai recentă dată a actualizării.

Produsele Samsung pentru imprimare şi copiere fac parte acum din familia de produse HP. Consultaţi Politica de confidenţialitate HP accesând următorul link: http://www.hp.com/go/privacy.