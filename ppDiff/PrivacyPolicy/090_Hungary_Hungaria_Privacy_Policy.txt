A SAMSUNG ADATVÉDELMI NYILATKOZATÁNAK LEGFONTOSABB RÉSZEI

A Samsung Electronics tisztában van azzal, hogy milyen fontossággal bír ügyfeleink számára az adatvédelem. Szeretnénk világos tájékoztatást adni arról, hogy milyen módon gyűjtjük és használjuk a személyes adatait a Samsung eszközein és szolgáltatásaiban a mobiltelefonoktól és a táblagépektől kezdve, a tévéken és a háztartási készülékeken át az online szolgáltatásokig és egyebekig.

A jelen Adatvédelmi nyilatkozat valamennyi szolgáltatásunkra érvényes, emellett azonban szükség esetén további adatvédelmi információkat is rendelkezésre bocsátunk az egyes szolgáltatásokkal kapcsolatban.

A SZEMÉLYES ADATOK ÁTTEKINTÉSE

Gyűjtjük az Ön által közvetlenül megadott személyes adatokat, továbbá az azzal kapcsolatos adatokat, hogy Ön hogyan használja a szolgáltatásainkat, valamint külső forrásokból származó adatokat. Ezeket az adatokat arra használjuk, hogy biztosítsuk Önnek szolgáltatásainkat, és megismerjük azok használatának módját, hogy ennek alapján javíthassuk és személyre szabhassuk a kínált élményt, és a legrelevánsabb alkalmazásokat, technológiákat és tartalmakat fejlesszük ki ügyfeleink számára. Emellett az érdeklődési köréhez igazított, testreszabott hirdetések biztosítására is felhasználjuk a személyes adatokat.

SZEMÉLYES ADATAI MEGOSZTÁSA

Személyes adatait megoszthatjuk a Samsung Electronics kapcsolt vállalkozásaival, valamint a Samsung Electronics megbízásából szolgáltatásokat nyújtó cégekkel. Ezenfelül megoszthatjuk személyes adatait megbízható partnercégeinkkel, például mobilszolgáltatókkal vagy biztosítótársaságokkal, amelyek biztosítják az Ön által igényelt termékeket és szolgáltatásokat, továbbá olyan termékekkel és szolgáltatásokkal kapcsolatos információkat, amelyek számot tarthatnak az érdeklődésére. Amennyiben ezt a törvény, illetve a Samsung Electronics cégnek és felhasználóinak védelme megköveteli, a személyes adatokat megosztjuk a bűnüldöző szervekkel.

1. MILYEN ADATOKAT GYŰJTÜNK?
2. HOGYAN HASZNÁLJUK FEL AZ ADATAIT?
3. KIVEL OSZTJUK MEG AZ ADATAIT?
4. MIT TESZÜNK AZ ADATAI BIZTONSÁGA ÉRDEKÉBEN?
5. HOVÁ KÜLDJÜK AZ ADATAIT?
6. MILYEN JOGAI VANNAK?
7. MENNYI IDEIG ŐRIZZÜK MEG AZ ADATAIT?
8. HARMADIK FELEK MILYEN SZOLGÁLTATÁSAIT HASZNÁLJUK?
9. KAPCSOLATFELVÉTEL

A SAMSUNG ADATVÉDELMI NYILATKOZATA

Hatálybalépés napja: 2019. április 30.

A jelen Adatvédelmi nyilatkozat valamennyi Samsung eszközre és szolgáltatásra vonatkozik, a mobiltelefonoktól és a táblagépektől kezdve, a tévéken és a háztartási készülékeken át az online szolgáltatásokig és egyebekig (a továbbiakban együttesen: „Szolgáltatások”).

Fontos, hogy gyakran ellenőrizze, nem frissült-e az Adatvédelmi nyilatkozat. Időnként frissíthetjük a jelen Adatvédelmi nyilatkozatot, hogy tükrözze a Szolgáltatások személyes adatokkal kapcsolatos gyakorlatainak vagy az alkalmazandó jog változásait. Az Adatvédelmi nyilatkozat lényeges módosításaival kapcsolatos előzetes értesítéseket közzétesszük webhelyünkön vagy az eszközén, az Adatvédelmi nyilatkozat tetején feltüntetve a legutóbbi módosítás idejét. Az Adatvédelmi nyilatkozat legfrissebb verziója mindig megtalálható a https://account.samsung.com/membership/pp címen.

MILYEN ADATOKAT GYŰJTÜNK?

A Samsung Electronics többféle módon gyűjti a személyes adatokat.

Az Ön által közvetlenül megadott adatok

Egyes Szolgáltatások lehetővé teszik, hogy közvetlenül adjon meg adatokat számunkra. Például:

•	Ha fiókot vagy profilt hoz létre nálunk, olyan adatok megadását kérhetjük, mint a neve, születési dátuma vagy e-mail-címe.
•	Ha terméket vagy fizetős szolgáltatást rendel nálunk, a rendelés feldolgozásához kérhetjük a neve, címe, elérhetőségi adatai, valamint a szállítási és a számlázási adatok megadását.
•	Ha az Ügyfélszolgálathoz fordul, a válaszadáshoz adatokra lehet szükségünk a személyazonossága és azon termék hitelesítéséhez, amellyel kapcsolatban kérdést tesz fel.
•	Ügyfélszolgálatunk vagy egyéb Szolgáltatásaink munkatársaival folytatott esetleges kommunikációja rendszereinken keresztül lesz továbbítva.
•	Ha megosztja névjegyzékét, begyűjtjük a benne szereplő telefonszámokat és egyéb elérhetőségi adatokat a fájlmegosztás és az üzenetküldés megkönnyítése érdekében. Ezeket a funkciókat kikapcsolhatja vagy korlátozhatja eszközei Beállításaiban.

A Szolgáltatások Ön általi használatával kapcsolatos adatok

Az Ön által megadott adatokon túl az eszközein működő szoftverek segítségével vagy egyéb módon adatokat gyűjtünk arról, hogy miként használja Szolgáltatásainkat. Az alábbi adatokat gyűjtjük:

•	Eszközadatok: a Szolgáltatásokhoz történő hozzáféréshez használt eszközök hardvermodellje, hardveradatai, IMEI-száma és egyéb egyedi eszközazonosítói, telefonszáma, sorozatszáma, értékesítési kódja, hozzáférési nyilvántartása, aktuális szoftververziója, MCC-je (mobilországkód), MNC-je (mobilhálózati kód), MAC-címe, IP-címe, cookie-jai, pixeljei, előfizetési adatai, operációs rendszerének verziói és beállításai.
•	Naplóadatok: diagnosztikai, műszaki, hibákkal és használattal kapcsolatos adatok, úgymint a Szolgáltatások Ön általi használatának ideje és időtartama, az eszközén az egyes Samsung Szolgáltatásokhoz kapcsolódóan bevitt keresőkifejezések, valamint az eszközein általunk elhelyezett cookie-kban tárolt valamennyi adat.
•	Helyadatok: az eszköze GPS-jele vagy a közeli Wi-Fi-hozzáférési pontokkal és mobiltornyokkal kapcsolatos adatok, amelyeket bizonyos Szolgáltatások engedélyezett Hely funkcióval történő használatakor megkaphatunk.
•	Hangadatok: felvételek a hangjáról, amelyeket akkor készítünk és mentünk szervereinkre, ha bekapcsolja ezt a funkciót, és hangutasításokkal vezérel egy Szolgáltatást, vagy Ügyfélszolgálatunk csapatához fordul. Felhívjuk figyelmét, hogy amennyiben együttműködünk olyan szolgáltató harmadik féllel, amely a megbízásunkból beszédből szöveget létrehozó átalakítási szolgáltatásokat nyújt, akkor a köztünk és ezen megbízható szolgáltató harmadik fél között létrejött szerződés értelmében ez a szolgáltató megkaphat és tárolhat bizonyos hangutasításokat.
•	A Samsung billentyűzet adatai: a beírt szavak a Prediktív szöveg funkció bekapcsolása esetén. A funkció rendelkezésre bocsátása Samsung-fiókhoz kapcsolódhat az adatok szinkronizálása és az Ön egyéb Samsung mobileszközein történő felhasználhatóságuk érdekében. Az adatokat a Prediktív szöveg beállításaiban törölheti.
•	Megtekintési adatok: hálózatok, csatornák, meglátogatott webhelyek, valamint az eszközein megtekintett műsorok és a megtekintésükre fordított idő.
•	Egyéb adatok a Szolgáltatások Ön általi használatáról, úgymint az alkalmazások, amelyeket használ, a webhelyek, amelyeket meglátogat, valamint a Szolgáltatások által felajánlott tartalmakkal végzett műveletei.

Nyilvánosan vagy kereskedelmileg elérhető, illetve megosztott adatok

Esetenként gyűjtünk nyilvánosan vagy kereskedelmileg elérhető adatokat, egyebek között az Ön által használt közösségi hálózatokról, és ezeket az adatokat egyesítjük az Önnel kapcsolatos egyéb adatainkkal, hogy jobban megismerjük az igényeit, érdeklődési körét és kívánságait. Esetenként akkor is gyűjtünk Önről adatokat, ha ezeket mások bocsátják rendelkezésre a Szolgáltatásaink használatakor, például a nevét és elérhetőségi adatait, amikor valaki üzenetet küld Önnek vagy fájlt oszt meg Önnel.

Az általunk gyűjtött egyéb adatok

Egyéb adatokat is gyűjthetünk Önről, az eszközeiről és a szolgáltatások Ön általi használatáról, amennyiben hozzájárul ezen adatok elküldéséhez a részünkre.

Harmadik felek elemzési szolgáltatásai

Bizonyos Szolgáltatásokon keresztül személyes adatokat gyűjthetünk a webhelyeken és a csatlakoztatott eszközökön, továbbá harmadik felek webhelyein, eszközein, alkalmazásaiban, valamint egyéb online funkcióiban és szolgáltatásaiban végzett online tevékenységeivel kapcsolatban. Szolgáltatásainkban harmadik felek elemzési szolgáltatásait használhatjuk, például a Google Analytics szolgáltatást. Az ezeket az elemzési szolgáltatásokat biztosító vállalatok segítenek nekünk elemezni a Szolgáltatások használatát és fejleszteni a Szolgáltatásokat. Az általunk megszerzett adatokat átadhatjuk ezeknek a szolgáltatóknak vagy egyéb kapcsolódó harmadik feleknek, illetve közvetlenül azok is gyűjthetnek ilyen adatokat, és felhasználhatják azokat például a Szolgáltatások használatának felmérésére, a Szolgáltatások felügyeletének segítésére és a műszaki problémák diagnosztizálására. A Google Analytics szolgáltatásról a http://www.google.com/analytics/learn/privacy.html és a https://www.google.com/policies/privacy/partners/ címen tudhat meg többet.

Az Ön választási lehetőségei

Ön megtagadhatja bizonyos típusú adatok megadását, például a Samsung-fiók regisztrálásakor kért adatokat. Ez adott esetben korlátozhatja a lehetőségét egyes Szolgáltatások használatára. Mindent megteszünk annak érdekében, hogy az adatok kérésekor kielégítően tájékoztassuk ezekről a korlátozásokról, hogy megalapozott döntést hozhasson. Például a Samsung Cloud lehetővé teszi az adatai biztonsági mentését és visszaállítási pont létrehozását, de sem a tervezése, sem a rendeltetése alapján nem alkalmas érzékeny adatok tárolására vagy feldolgozására.

HOGYAN HASZNÁLJUK FEL AZ ADATAIT?

Az általunk gyűjtött adatokat a következő célokra használjuk:
•	Az Ön vagy eszköze regisztrálásának segítésére a Szolgáltatásainkban
•	Az Ön által igényelt Szolgáltatás vagy funkció biztosítására
•	Személyre szabott tartalmak és szolgáltatások biztosítására a Szolgáltatásainkban előzőleg végzett tevékenysége alapján
•	Olyan, testreszabott hirdetések, promóciók és ajánlatok biztosítására a webhelyeinken, harmadik felek webhelyein és online platformokon, például a közösségi média webhelyein, amelyek számot tarthatnak az érdeklődésére
•	Promóciók és ajánlatok biztosítására direkt marketinges kommunikációval, kizárólag az Ön külön hozzájárulása esetén
•	Termékeink és szolgáltatásaink elemzésére ügyfeleink jobb megismerése érdekében, hogy a legmegfelelőbb kommunikációt, szolgáltatásokat és élményeket kínálhassuk
•	Termékeinkkel és szolgáltatásainkkal kapcsolatos véleményének kikérésére és felmérések végzésére az ügyfelek körében, szükség esetén az Ön külön hozzájárulásával
•	Szoftverfrissítések, karbantartási szolgáltatások és támogatás biztosítására az eszközeihez
•	A törvény és a jogi eljárások követelményeinek teljesítésére
•	A Samsung Electronics vagy bármely kapcsolt vállalkozásunk, üzleti partnerünk vagy ügyfelünk jogainak, tulajdonának és biztonságának védelmére

A Szolgáltatásaink, eszközök és egyéb források felhasználásával Önről gyűjtött adatok használatával és egyesítésével jobb élményt kívánunk biztosítani Önnek. Például Samsung-fiókja adatait nemcsak abban a Szolgáltatásban használhatja, amelyre regisztrált, hanem egyéb olyan Szolgáltatásokban is, amelyekhez Samsung-fiók szükséges. Az Ön által közvetlenül vagy egyéb forrásokból (az előzőekben leírtaknak megfelelően) rendelkezésre bocsátott adatok felhasználásával olyan tartalmakat is biztosítunk, amelyek elnyerhetik tetszését, illetve amelyeket Ön személyre szabott. 

Az adataival kapcsolatban választási lehetőségek állnak rendelkezésére. További információkat a MILYEN JOGAI VANNAK? pontban találhat.

[Csak az Európai Gazdasági Térség (EGT) lakosai esetén]

A Samsung a személyes adatokat a fent ismertetett célok érdekében dolgozza fel. A Samsung személyes adatok feldolgozására szóló jogalapja olyan adatfeldolgozásokra vonatkozik, amelyek:
(i)	arra szolgálnak, hogy be tudjuk tartani az Önnek tett ígéretünket, úgymint a Szolgáltatás biztosítását;
(ii)	támogatják üzleti érdekeinket (például az Önnel fenntartott kapcsolatunk kezelése és az ügyfélszolgálati élmény javítása), ideértve a webhelyünkön, harmadik felek webhelyein és online platformokon folytatott kommunikációt;
(iii)	a törvény és a jogi eljárások követelményeinek teljesítésére szolgálnak; illetve
(iv)	az Ön hozzájárulásával történnek (például direkt marketinges kommunikáció küldése). Megadott hozzájárulását bármikor visszavonhatja, ha felveszi velünk a kapcsolatot a jelen Adatvédelmi nyilatkozat KAPCSOLATFELVÉTEL pontjában leírtak szerint.

Személyes adatai feldolgozója a Samsung Electronics adatkezelői minőségben, az előzőekben leírtaknak megfelelően. Egyes direkt marketinges kommunikációk és egyes testreszabott hirdetések esetén Európában az egyesült királysági székhelyű Samsung Electronics (UK) Limited ugyancsak a személyes adatai feldolgozója adatkezelői minőségben. A Samsung egyes európai leányvállalatai a saját országukban is feldolgozzák a személyes adatait. Adott esetben a Samsung megfelelő európai leányvállalata saját helyi Adatvédelmi nyilatkozattal rendelkezik a webhelyén, amelyben megtalálható a szükséges tudnivalók.

KIVEL OSZTJUK MEG AZ ADATAIT?

Vállalkozásunkon belül csak azoknak adjuk át az adatait, akiknek szükségük van rájuk a Szolgáltatások további biztosításához vagy kérései teljesítésének előmozdításához. 

Átadjuk továbbá az adatait a következő jogalanyoknak, de csak a Szolgáltatásaink biztosításához szükséges terjedelemben:

•	Kapcsolt vállalkozások: a Samsung Electronics csoport egyéb, ellenőrzésünk alatt álló vagy tulajdonunkban lévő cégei. 
•	Üzleti partnerek: azon partnereink, amelyekkel az Ön által igényelt vagy megvásárolt Szolgáltatások biztosítása érdekében együttműködünk. Együttműködhetünk például egy bankkal, hogy Ön valamely Szolgáltatásunk használatával gyorsabban és hatékonyabban tudjon fizetni. Ezek az üzleti partnerek ellenőrzésük alatt tartják és kezelik a személyes adatait.
•	Szolgáltatók: a számunkra vagy a megbízásunkból szolgáltatásokat nyújtó, gondosan megválogatott cégek, például olyanok, amelyek a javítások, ügyfélkapcsolati központok, ügyfélszolgálati tevékenységek, hirdetések (ideértve a testreszabott hirdetéseket a webhelyeinken, harmadik felek webhelyein vagy online platformokon), ügyfél-elégedettségi felmérések végzése vagy a számlázás terén nyújtanak nekünk segítséget, vagy e-maileket küldenek a nevünkben. Ezek a szolgáltatók ugyancsak elkötelezetten védik az adatai biztonságát.
•	Egyéb felek, amennyiben ezt a törvény vagy szolgáltatásaink védelme megköveteli: például törvény, jogi eljárás vagy állami szervek bírósági végzése előírhatja az adatok átadását. Az ilyen szervek ügyfeleinkre vonatkozó adatokat kérhetnek tőlünk bűnüldözési, nemzetbiztonsági, terrorelhárítási és a közbiztonsággal kapcsolatos egyéb célra is.
•	Vállalati tranzakcióhoz kapcsolódó egyéb felek: egyesülés, átruházás, felvásárlás vagy eladás keretén belül, illetve csőd esetén átadhatjuk harmadik félnek az adatait.
•	Egyéb felek az Ön hozzájárulásával vagy kérésére: a jelen Adatvédelmi nyilatkozatban leírt adatátadások mellett a külön hozzájárulásával vagy a kérésére egyéb esetben is megoszthatjuk harmadik féllel az Önnel kapcsolatos adatokat.

MIT TESZÜNK AZ ADATAI BIZTONSÁGA ÉRDEKÉBEN?

Komolyan vesszük az adatvédelmet. Fizikai és technikai óvintézkedéseket tettünk az általunk gyűjtött adatok védelmére. Mindazonáltal felhívjuk a figyelmét arra, hogy bár minden szükséges lépést megteszünk adatai védelme érdekében, egyetlen webhely, internetes adatátvitel, számítógépes rendszer és vezeték nélküli kapcsolat sem tökéletesen biztonságos.

HOVÁ KÜLDJÜK AZ ADATAIT?

Amennyiben használja Szolgáltatásainkat, ez együtt jár személyes adatainak a lakóhelyéül szolgáló ország területén belülre és kívülre történő továbbításával, ott történő tárolásával és feldolgozásával a jelen nyilatkozattal összhangban. Nevezetesen a Koreai Köztársaságba továbbítjuk a személyes adatait. Felhívjuk figyelmét, hogy azon országok adatvédelmi és egyéb jogszabályai, ahová az adatait továbbíthatjuk, szűkebb körűek lehetnek az Ön országában hatályosaknál.

[Csak az Európai Gazdasági Térség (EGT) lakosai esetén]

A Szolgáltatások használata a személyes adatai egyéb országokba történő továbbítását és ott történő tárolását, feldolgozását is magával vonhatja, ideértve egyebek között az Európai Gazdasági Térség országait, az Amerikai Egyesült Államokat, Kínát, Szingapúrt, Vietnamot, Indiát, Kanadát, a Fülöp-szigeteket és Japánt. Az alkalmazandó jog betartásával megtesszük a megfelelő intézkedéseket személyes adatai védelmének biztosítására. Az ilyen intézkedések közé tartozik az Általános szerződési feltételek alkalmazása az adatok EGT-n kívüli továbbításának védelmére. Ha további információkra vagy a hatályos szerződéses megállapodások egy példányára van szüksége, vegye fel velünk a kapcsolatot. Lásd a KAPCSOLATFELVÉTEL pontot. 

MILYEN JOGAI VANNAK?

Személyes adatai az Ön tulajdonát képezik. Részletes tájékoztatást kérhet tőlünk a begyűjtött adatairól, továbbá kérheti azok törlését, illetve a pontatlanságok helyesbítését. Kérheti személyes adatai feldolgozásának, megosztásának vagy továbbításának tiltását vagy korlátozását, valamint az általunk begyűjtött személyes adatai rendelkezésére bocsátását, hogy saját céljaira használhassa fel azokat. Személyes adatai törlésének kérése azonban azt eredményezheti, hogy elveszti hozzáférését az általunk biztosított Szolgáltatásokhoz. Azon adatokat nem töröljük, amelyeket a jogszabályi előírások alapján meg kell őriznünk.

A jogaihoz kapcsolódó igénylésével, illetve a kérdéseivel forduljon hozzánk. Lásd a KAPCSOLATFELVÉTEL pontot.

MENNYI IDEIG ŐRIZZÜK MEG AZ ADATAIT?

Személyes adatait csak addig őrizzük meg, amíg ez a gyűjtésüket indokoló cél teljesítéséhez szükséges. Ennek értelmében megsemmisítjük vagy töröljük rendszerünkből azon adatokat, amelyekre már nincs szükség.

Megtesszük a megfelelő lépéseket annak biztosítására, hogy az Önnel kapcsolatos adatok feldolgozása és megőrzése megfeleljen az alábbi alapelveknek:

1.	Az adatokat legalább addig megőrizzük, amíg használatban vannak valamely szolgáltatás biztosításához.
2.	Az adatok feldolgozása és megőrzése megfelel a jogszabályokban vagy szerződésben előírtaknak, illetve törvényes kötelezettségeinknek.
3.	Az adatokat csak annyi ideig őrizzük meg, amennyi a gyűjtésüket vagy feldolgozásukat indokoló célhoz szükséges, illetve amennyit a vonatkozó szerződések, jogszabályok vagy statisztikai célok szükségessé tesznek, a megfelelő biztosítékok mellett.

HARMADIK FELEK MILYEN SZOLGÁLTATÁSAIT HASZNÁLJUK?

Szolgáltatásainkban egyes tartalmakat, hirdetéseket és funkciókat harmadik felek biztosítanak. Ezek a harmadik felek cookie-kat, adatgyűjtőket, nyomkövető pixeleket és egyéb olyan eszközöket használhatnak, amelyek ezen Szolgáltatások Ön általi használatáról gyűjtenek adatokat. Az ilyen harmadik felek nem állnak a Samsung közvetlen ellenőrzése alatt, ezért azt javasoljuk, ismerkedjen meg az adatvédelmi nyilatkozatukkal, amelyből megtudhatja, hogyan használják az adatait.

Egyes alkalmazások és szolgáltatások esetén, ideértve a közösségi hálózatokat is, megkapjuk és tároljuk a bejelentkezési adatait és egyéb olyan adatokat, amelyeknek engedélyezi a hozzánk történő továbbítását az ilyen alkalmazásokhoz és szolgáltatásokhoz történő kapcsolódáskor.

KAPCSOLATFELVÉTEL

Beállításai módosításához, adatai helyesbítéséhez, kérés küldéséhez vagy kérdés feltevéséhez vegye fel velünk a kapcsolatot.

A következő címen is felveheti velünk a kapcsolatot:

Adatkezelő
Samsung Electronics Co., Ltd.
129, Samsung-ro, Yeongtong-gu,
Suwon-si, Gyeonggi-do 16677, Republic of Korea

[Csak az Európai Gazdasági Térség (EGT) lakosai esetén]

Mivel Európa minden részén találhatók Samsung Electronics-irodák, biztosítani tudjuk, hogy kérésével vagy kérdésével a régiójában működő adatvédelmi csapat foglalkozzon.

A legegyszerűbben az Adatvédelmi támogatási oldalunkon (https://www.samsung.com/request-desk) veheti fel velünk a kapcsolatot. 

A következő címen is felveheti velünk a kapcsolatot:

Európai adatvédelmi tisztviselő
Samsung Electronics (UK) Limited
Samsung House, 1000 Hillswood Drive, Chertsey, Surrey KT16 0PS

Ha úgy véli, hogy személyes adatainak feldolgozása sérti az alkalmazandó jogot, értesítheti a megfelelő felügyelő hatóságot. Az EU valamennyi felügyelő hatóságának elérhetőségi adatai megtalálhatók itt: https://ec.europa.eu/newsroom/article29/item-detail.cfm?item_id=612080.

A SAMSUNG ADATVÉDELMI NYILATKOZATA – SMART TV-RE VONATKOZÓ KIEGÉSZÍTÉS

A Samsung Smart TV szolgáltatásának funkciói bővített videótartalmat, személyre szabott tévézési élményeket, filmeket, közösségi hálózati szolgáltatásokhoz történő kapcsolódást, valamint a hangutasításokkal történő Smart TV-vezérlés és -interakció lehetőségét kínálják. A Smart TV, valamint a Smart TV-vel csatlakoztatott eszközök segítségével a Samsung Adatvédelmi nyilatkozatában ismertetett módokon gyűjtünk, használunk, osztunk meg és tárolunk adatokat. A jelen Kiegészítés további pontosításokkal szolgál a Smart TV bizonyos funkciónak adatvédelmi gyakorlatát illetően.

A Smart TV arra szolgál, hogy lehetővé tegye a videóműsorok és egyéb tartalom egyszerű megkeresését és elérést. A felhasználó például a Smart TV-n megjeleníthető, keresés funkciót kínáló műsorújságok segítségével hozzáférhet a kábel- vagy műholdas TV-szolgáltató által szolgáltatott élő televízió-műsorokkal, valamint a külső tartalomszolgáltató igény szerinti videótartalom-ajánlataival kapcsolatos adatokhoz.
Az élő televízió-műsorok esetében részben a felhasználó irányítószáma alapján megállapítjuk, hogy milyen tartalmat érhet el a felhasználó. A Smart TV ezenfelül segít további, a felhasználó számára relevánsabb Smart TV-tartalmakat találni, kiemelve a felhasználót feltételezhetően érdeklő műsorokat és tartalmakat, illetve további szolgáltatásokat kínálva a tévézési élmény javításához. Javaslataink és a további szolgáltatások alapját az alábbiak képezik:
•	a felhasználó által a Smart TV-n vagy egyéb eszközökön Samsung alkalmazások segítségével megtekintett, megvásárolt, letöltött vagy adatfolyamként továbbított tartalmakkal kapcsolatos adatok (a TV-nézési adatokkal kapcsolatban lásd alább a „Tévézési információkon alapuló szolgáltatások” pontot);
•	a felhasználó által a Smart TV segítségével elért alkalmazásokkal kapcsolatos adatok;
•	a felhasználó által a Smart TV „Tetszik”, „Nem tetszik”, „Megtekintés most” és egyéb gombjain végzett kattintások adatai;
•	a Smart TV keresőfunkcióiba bevitt – egyebek között a kívánt videótartalmak keresésére irányuló – keresőkifejezések; és
•	a Smart TV egyéb használati és eszközadatai, beleértve egyebek között az IP-címet, a naplóadatokat, hardver- és szoftverkonfigurációt azonosító adatokat, a böngészőadatokat, valamint az igényelt oldal(aka)t.

Tévézési információkon alapuló szolgáltatások
A jelen adatvédelmi közlemény a Samsung Adatvédelmi nyilatkozatával (https://account.samsung.com/membership/pp) együtt értelmezendő, amely a testreszabott Smart TV-élmények biztosítására is vonatkozik.
A testreszabott Smart TV-élmények biztosítása érdekében bizonyos funkcióink és szolgáltatásaink az Ön TV-nézési előzményein és Smart TV-használati adatain alapulnak.
A TV-nézési előzményekbe beletartoznak a hálózatokkal, a csatornákkal, a meglátogatott webhelyekkel, valamint a Smart TV-n nézett műsorokkal és megtekintésük időtartamával kapcsolatos adatok.
Ezen adatok gyűjtéséhez automatikus tartalomfelismerést (ACR) és egyéb technológiákat használhatunk. A Smart TV a megtekintett műsorok meghatározása érdekében videó-kódtöredékeket, illetve TV-tuner-adatokat továbbít.
Ön bármikor módosíthatja adatvédelmi beállításait a beállítások menüjében – tetszése szerint kikapcsolhat funkciókat vagy szolgáltatásokat, és így az adott funkció vagy szolgáltatás esetében nem folytatódik a TV-nézési előzmények gyűjtése.

[Csak az Európai Gazdasági Térség (EGT) lakosai esetén]

Amennyiben használja Szolgáltatásainkat, ez együtt jár személyes adatainak a lakóhelyéül szolgáló ország területén kívülre, Koreába történő továbbításával, ott történő tárolásával és feldolgozásával a jelen nyilatkozattal összhangban. A Szolgáltatások használata a személyes adatai egyéb országokba történő továbbítását és ott történő tárolását, feldolgozását is magával vonhatja, ideértve egyebek között az Európai Gazdasági Térség országait, az Amerikai Egyesült Államokat és Kanadát. Felhívjuk figyelmét, hogy azon Európai Gazdasági Térségen kívüli országok adatvédelmi és egyéb jogszabályai, ahová az adatait továbbíthatjuk, szűkebb körűek lehetnek az Ön országában hatályosaknál. Az alkalmazandó jog betartásával megtesszük a megfelelő intézkedéseket személyes adatai védelmének biztosítására. Az ilyen intézkedések közé tartozik az Általános szerződési feltételek alkalmazása az adatok EGT-n kívüli továbbításának védelmére. Ha további információkra vagy a hatályos szerződéses megállapodások egy példányára van szüksége, forduljon hozzánk Adatvédelmi támogatási oldalunkon (https://www.samsung.com/request-desk).
Fontos tudnia, hogy adatvédelmi beállításai befolyásolhatják az adott, tévézési információkon alapuló szolgáltatás rendelkezésre állását, illetve minőségét.

Érdeklődésen alapuló hirdetési szolgáltatások
Az Érdeklődésen alapuló hirdetési szolgáltatások (a továbbiakban: „ÉAH szolgáltatások”) rendeltetése azon lehetőség biztosítása, hogy Ön hasznos, interaktív, érdeklődésen alapuló hirdetéseket kapjon és tekinthessen meg a Samsung és harmadik felek által kínált termékekről és szolgáltatásokról a Samsung Smart TV-n, illetve a Samsungtól vagy harmadik felektől származó különféle platformokon vagy eszközökön, beleértve a videók előtti, utáni és közbeni reklámokat, illetve a webfelületeket, a mobileszközöket és a táblagépeket.

Annak érdekében, hogy eszközein a hirdetések relevánsabbak legyenek az Ön számára, az ÉAH szolgáltatás a TV-nézési előzményeire (ideértve a hálózatokkal, a csatornákkal, a meglátogatott webhelyekkel, valamint a Samsung Smart TV-n nézett műsorokkal és megtekintésük időtartamával kapcsolatos adatokat), a Samsung Smart TV használati adataira, valamint adatforrásként megbízható harmadik felektől beszerzett egyéb statisztikai adatokra támaszkodik. A TV-nézési előzmények gyűjtéséhez automatikus tartalomfelismerést (ACR) és egyéb technológiákat használhatunk.

A fenti adatok alapján érdeklődési kör szerinti csoportokba soroljuk a Samsung Smart TV-k tulajdonosait, és ezen csoportok segítségével működtetjük az ÉAH szolgáltatást. Az adott Samsung Smart TV-t a fenti adatok alapján soroljuk be a megfelelő csoportba, és ez határozza meg, hogy milyen hirdetések érkeznek az eszközre.

A Samsung Smart TV Beállítások menüjében bármikor letilthatja az ÉAH szolgáltatást.

Az ÉAH szolgáltatással kapcsolatos adatvédelmi beállításai azonban nem befolyásolják azt, hogy érkeznek vagy megjelennek-e egyéb típusú, nem konkrétan a TV-nézési előzményein vagy a Samsung Smart TV-használati adatain alapuló hirdetések és marketingkommunikáció, vagy sem. Az adatoknak és a marketingkommunikációnak ezek az egyéb adatokon, például általános helyadatokon és egyéb becsült vagy kikövetkeztetett adatokon alapuló típusai kevésbé relevánsak lehetnek, mivel nem az érdeklődési körén alapulnak.

Az ÉAH szolgáltatásokkal kapcsolatos további részletek megtalálhatók az ÉAH szolgáltatások adatvédelmi közleményében, a jelen Kiegészítés végén.

PSID
Az érdeklődésen alapuló hirdetések biztosításának céljából begyűjtött Smart TV-nézési előzmények és -használati adatok egy randomizált, nem állandó, visszaállítható eszközazonosítóhoz (személyre szabott szolgáltatás azonosítója, azaz „PSID”) lesznek csatolva.
PSID-jét bármikor visszaállíthatja a Smart TV Beállítások menüjében. A visszaállítással az érdeklődésen alapuló hirdetésekkel kapcsolatos Smart TV-nézési előzményeinek és Smart TV-használati adatainak megszűnik a csatolása a korábbi PSID-hez. Fontos tudnia, hogy a PSID visszaállítása után nem feltétlenül lesz finomhangolt a személyre szabott és érdeklődésen alapuló hirdetések összeállítása.

Hangfelismerés
A Smart TV vezérelhető hangutasítások segítségével, és számos funkciója elérhető hangutasításokkal.
A Hangfelismerés bekapcsolása esetén hangos interakcióval kezelheti a Smart TV-t. A Hangfelismerés funkció biztosításához az eszköz továbbítja számunkra az Ön hangutasításait (az eszközzel kapcsolatos adatokkal együtt, annak azonosítóit is beleértve), amelyeket szöveggé alakítunk. A Samsung ezenfelül gyűjtheti a hangutasításokat és a nekik megfelelő szöveget, hogy kiértékelhessük és tökéletesíthessük a funkciókat. A Samsung csak akkor gyűjti a hangutasításait, ha Ön a távvezérlőn vagy a képernyőn az aktiválógombra kattint, vagy kimond egy ébresztési parancsot (pl. „Hi, Bixby”), és a távvezérlő vagy a Smart TV mikrofonjába beszélve konkrét kérést intéz a Smart TV-hez.
Ha nem engedélyezi a Hangfelismerést, akkor nem használhatja a hangfelismerési funkciókat.
A Beállítások menüben bármikor kikapcsolhatja a hangfelismerés általi adatgyűjtést. Ebben az esetben azonban a Hangfelismerés funkcióit nem használhatja.

A Hangfelismeréssel kapcsolatos további részletek megtalálhatók a Hangfelismerés adatvédelmi közleményében, a jelen Kiegészítés végén.

Harmadik felek
Felhívjuk figyelmét, hogy ha harmadik fél által biztosított videót tekint meg, illetve ilyen alkalmazáshoz vagy tartalomhoz fér hozzá, az adott szolgáltató adatokat gyűjthet vagy kaphat a Smart TV-ről (pl. annak IP-címét és eszközazonosítóit), a kért tranzakcióról (pl. az Ön videóvásárlási vagy -bérlési kéréséről), valamint az alkalmazás vagy szolgáltatás Ön általi használatáról. A Samsung nem felel az ilyen szolgáltatók adatvédelmi és biztonsági gyakorlatáért. Legyen körültekintő, és olvassa el a harmadik felek azon webhelyeinek és szolgáltatásainak adatvédelmi nyilatkozatait, amelyeket használ.

Országspecifikus funkciók
Önnek a lakóhelyétől függően nem feltétlenül áll a rendelkezésére a jelen Smart TV-re vonatkozó kiegészítésben ismertetett valamennyi funkció.

A HANGFELISMERÉS SZOLGÁLTATÁS ADATVÉDELMI KÖZLEMÉNYE

Hatálybalépés napja: 2019. április 30.

A Samsung Electronics és annak kapcsolt vállalkozásai tiszteletben tartják az Ön adatvédelemmel kapcsolatos aggályait. A jelen Adatvédelmi közlemény a Hangfelismerés szolgáltatáson (a továbbiakban: „Hangszolgáltatás”) keresztül általunk gyűjtött személyes adatokra vonatkozik.

A Hangszolgáltatás lehetőséget nyújt a felhasználók számára, hogy csupán a hangjuk használatával tartalmakat keressenek és tekintsenek meg, és irányítsák az őket körülvevő világot a Samsung termékek segítségével. Funkciói között megtalálható a természetes nyelvi feldolgozás a tartalomkeresésben és a Samsung Smart TV vezérlése; az internet, az időjárás és egyéb szolgáltatások, amelyet jelenleg a felhasználók elvárhatnak a Samsung Smart TV-től.
A kiválasztott nyelvtől függően a Bixby nevű bővített hangfelismerési szolgáltatás is rendelkezésre állhat. Az aktivált Bixby felismerhető a Samsung Smart TV képernyőjén látható ikonokról, bannerekről és egyéb jelekről.

A jelen Adatvédelmi közleményben további konkrét információkat találhat arról, hogy miként használjuk személyes adatait a Hangszolgáltatással összefüggésben. A jelen Adatvédelmi közlemény a Samsung Adatvédelmi nyilatkozatával (https://account.samsung.com/membership/pp) együtt értelmezendő, amely a Hangszolgáltatás igénybevételére is vonatkozik.

A jelen Adatvédelmi közlemény ismerteti a Hangszolgáltatáson keresztül gyűjtött adatok típusait, továbbá azt, hogy milyen módon használhatjuk, mennyi ideig őrizhetjük meg és kivel oszthatjuk meg ezeket az adatokat, valamint hogy milyen döntési lehetőségei vannak az adatai használatával és jogai gyakorlásával kapcsolatban. A személyes adatok feldolgozója a Samsung adatkezelői minőségben.

MILYEN ADATOKAT GYŰJTÜNK?
A Hangszolgáltatáson keresztül többféle módon gyűjthetünk adatokat Önről. A következő típusú személyes adatokat gyűjtjük:

•	A Samsung-fiók adatai (nem kötelező): Ha a Smart TV-n bejelentkezik a Samsung-fiókjába, akkor gyűjthetjük a Hangszolgáltatáshoz történő hozzáféréshez használt Samsung-fiókkal kapcsolatos adatokat, így a nevét, e-mail-címét és Samsung-fiókja azonosítóját.

•	A Hangszolgáltatással végzett műveletek: Gyűjthetjük azon adatait, amelyeket a Szolgáltatásokkal végzett műveletek során a Hangszolgáltatás rendelkezésére bocsát, így a hangutasításai (kérdések, kérések és utasítások) felvételeit, a képeit és egyéb beviteleit, valamint azokat az adatokat, amelyeket a Szolgáltatásoktól kap (reagálás, válaszok és tartalmak). Ezenkívül a Hangszolgáltatás használatával kapcsolatos adatokat is gyűjthetünk, ideértve a Samsung és harmadik felek olyan alkalmazásaitól és szolgáltatásaitól (például online zenelejátszás és időjárás) kapott adatokat, amelyekhez a Hangszolgáltatás a Szolgáltatások biztosítása érdekében hozzáfér vagy amelyeket ennek érdekében használ (például azt, hogy Ön milyen alkalmazásokat használ, milyen webhelyekre látogat, a képeit, zenéit, naptárbejegyzéseit, könyvjelzőit, valamint a Samsung, illetve harmadik felek egyéb alkalmazásainak, webhelyeinek és szolgáltatásainak tartalmait és adatait).

•	Geolokációs adatok: Bizonyos célokra, így például a Szolgáltatások biztosítása érdekében megkaphatjuk az eszköz pontos geolokációs adatait és földrajzi helyével kapcsolatos egyéb adatait a TV-n tárolt, az IP-címén keresztül begyűjthető irányítószámadatok vagy az Ön által bevitt egyéb adatok alapján.

•	Eszközök és alkalmazások adatai: A Hangszolgáltatást futtató eszközökről automatizált módokon adatokat gyűjthetünk, ideértve az eszköz típusát, az operációs rendszer verzióját, az eszköz konfigurációit és beállításait, az IP-címeket, az eszközazonosítókat és egyéb egyedi azonosítókat. Ezenkívül adatokat gyűjthetünk azzal kapcsolatban, hogy Ön hogyan, mikor és mennyi ideig használja a Hangszolgáltatást futtató eszközöket, ideértve a Hangszolgáltatás, valamint a Samsung és harmadik felek alkalmazásainak és szolgáltatásainak használatát az eszközökön (például az eszközökön található alkalmazások listáját, az eszközökön lejátszott zenét, a meglátogatott webhelyeket és a végrehajtott kereséseket).

HOGYAN HASZNÁLJUK FEL AZ ADATAIT?
Az általunk a Hangszolgáltatáson keresztül gyűjtött adatokat a következő célokra használhatjuk:

•	a Szolgáltatások biztosítására, például a Hangszolgáltatáson keresztül beküldött kérésekre, kérdésekre és utasításokra történő válaszadáshoz;
•	az Ön azonosítására és hitelesítésére, hogy használhassa a Hangszolgáltatást;
•	a Hangszolgáltatás által nyújtott élmény javításához és testreszabásához, például a felhasználókra és a Hangszolgáltatással végzett műveleteikre szabott tartalmak és válaszok biztosításához;
•	az Ön külön hozzájárulásával a termékeinkkel és szolgáltatásainkkal kapcsolatos kommunikációhoz, így értesítések, tartalmak, riasztások, ajánlatok, promóciók, marketinges anyagok, közlemények és hirdetések küldéséhez;
•	a kéréseire és kérdéseire történő válaszadáshoz;
•	vállalkozásunk működtetéséhez, értékeléséhez és fejlesztéséhez (ideértve az új termékek fejlesztését; termékeink és a szolgáltatások bővítését és javítását; a kommunikációink kezelését; a termékeink, ügyfélkörünk és a szolgáltatások elemzését; piackutatások végzését; adatelemzést; valamint számvitel, könyvvizsgálat és egyéb belső műveletek végzését);
•	bizonyos harmadik felek által biztosított alkalmazásokkal és szolgáltatásokkal végzett interakcióinak, illetve ezek használatának elősegítéséhez;
•	a csalások és egyéb törvényellenes tevékenységek, követelések és egyéb felelősségek azonosításához, megelőzéséhez, valamint az ezek ellen történő védekezéshez; és
•	a hatályos jogi előírásoknak, a vonatkozó ágazati szabványoknak és irányelveinknek történő megfeleléshez és azok betartatásához, ideértve a jelen Adatvédelmi közleményt és a Samsung-fiók Adatvédelmi nyilatkozatát.

A Hangszolgáltatáson keresztül személyes adatokat gyűjthetünk a Hangszolgáltatást futtató eszközökön a harmadik felek alkalmazásaiban, webhelyein és egyéb online szolgáltatásaiban végzett online tevékenységeivel kapcsolatban. Szolgáltatásainkban harmadik felek elemzési szolgáltatásait használhatjuk. Az ezeket az elemzési szolgáltatásokat biztosító vállalatok segítenek nekünk elemezni a Szolgáltatások használatát és fejleszteni azokat. Az általunk megszerzett adatokat átadhatjuk ezeknek a szolgáltatóknak vagy egyéb kapcsolódó harmadik feleknek, illetve közvetlenül azok is gyűjthetnek ilyen adatokat, és felhasználhatják azokat például a Szolgáltatások használatának felmérésére, a Szolgáltatások biztosításának segítésére és a műszaki problémák diagnosztizálására.

A Samsung a személyes adatokat a fent ismertetett célok érdekében dolgozza fel. A Samsung jogalapja a személyes adatok feldolgozására olyan adatfeldolgozásokra vonatkozik, amelyek: szükségesek az Ön és a Samsung között létrejött szerződés teljesítéséhez (például ahhoz, hogy biztosítani tudjuk a Szolgáltatásokat az Ön számára, valamint hogy azonosítani és hitelesíteni tudjuk Önt bizonyos Szolgáltatások használatához); szükségesek a törvényi előírások betartásához (például a vonatkozó könyvviteli szabályok betartásához és a hatóságoknak történő kötelező adatszolgáltatáshoz); szükségesek a Samsung jogos érdekeinek megvédéséhez (például az Önnel fenntartott kapcsolatunk kezeléséhez és a Szolgáltatások fejlesztéséhez); vagy az Ön hozzájárulásán alapulnak (például arra szóló hozzájárulás, hogy kommunikáljunk Önnel a termékeinkkel és szolgáltatásainkkal kapcsolatban, és marketinginformációkat küldjünk Önnek), amelyet bármikor visszavonhat a Samsung Adatvédelmi nyilatkozatának Kapcsolatfelvétel pontjában ismertetett módon anélkül, hogy ez befolyásolná a visszavonás előtt érvényes hozzájáruláson alapuló feldolgozás jogszerűségét.

Ahhoz, hogy Ön és a Samsung között létrejöjjön egy szerződés, meg kell adnia a személyes adatait, hogy a fenti célokkal feldolgozhassuk őket. Ha nem adja meg a személyes adatait, nem tudjuk a Hangszolgáltatás összes funkcióját biztosítani.

AZ ÖN DÖNTÉSI LEHETŐSÉGEI
A Beállítások menüben bármikor letilthatja a Hangszolgáltatást, ebben az esetben azonban nem feltétlenül használhatja a szolgáltatást.

Az Önre vonatkozóan gyűjtött személyes adatokkal kapcsolatban bizonyos döntési lehetőségeket is biztosítunk. Beállításai módosításához, a tőlünk érkező kommunikáció korlátozásához vagy kérés küldéséhez vegye fel velünk a kapcsolatot a Samsung Adatvédelmi nyilatkozata Kapcsolatfelvétel pontjában leírt módon.

AZ ADATVÉDELMI KÖZLEMÉNY FRISSÍTÉSEI 
Időnként frissíthetjük a jelen Adatvédelmi közleményt, hogy az tükrözze a Szolgáltatások személyes adatokkal kapcsolatos gyakorlatainak vagy az alkalmazandó jog változásait. Az Adatvédelmi közlemény valamennyi jelentős módosításával kapcsolatos értesítéseket közzétesszük webhelyünkön és/vagy az eszközén, és az értesítések tetején feltüntetjük a legutóbbi módosítás idejét.

AZ ÉRDEKLŐDÉSEN ALAPULÓ HIRDETÉSEK SZOLGÁLTATÁS ADATVÉDELMI KÖZLEMÉNYE

Hatálybalépés napja: 2019. április 30.

A Samsung Electronics és annak kapcsolt vállalkozásai tiszteletben tartják az Ön adatvédelemmel kapcsolatos aggályait. A jelen Adatvédelmi közlemény az Érdeklődésen alapuló hirdetések szolgáltatáson (a továbbiakban: „ÉAH szolgáltatás”) keresztül általunk gyűjtött személyes adatokra vonatkozik.

A jelen Adatvédelmi közleményben további konkrét információkat találhat arról, hogy miként használjuk személyes adatait az ÉAH szolgáltatással összefüggésben. A jelen Adatvédelmi közlemény a Samsung Adatvédelmi nyilatkozatával (https://account.samsung.com/membership/pp) együtt értelmezendő, amely az ÉAH szolgáltatás igénybevételére is vonatkozik.

A jelen Adatvédelmi közlemény ismerteti az Érdeklődésen alapuló hirdetéseken keresztül használt adatok típusait, továbbá azt, hogy milyen módon használjuk ezeket az adatokat, valamint azt, hogy Önnek milyen döntési lehetőségei vannak az adatai használatával és jogai gyakorlásával kapcsolatban. A személyes adatok feldolgozója a Samsung adatkezelői minőségben.

MI AZ AZ ÉAH SZOLGÁLTATÁS? 
Az ÉAH szolgáltatás rendeltetése azon lehetőség biztosítása, hogy Ön hasznos, interaktív, érdeklődésen alapuló hirdetéseket kapjon és tekinthessen meg a Samsung és harmadik felek által kínált termékekről és szolgáltatásokról a Samsung Smart TV-jén, illetve a Samsungtól vagy harmadik felektől származó különféle platformokon vagy eszközökön, beleértve a videók előtti, utáni és közbeni reklámokat, illetve a webfelületeket, a mobileszközöket és a táblagépeket.

Annak érdekében, hogy eszközein a hirdetések relevánsabbak legyenek az Ön számára, az ÉAH szolgáltatás a TV-nézési előzményeire (ideértve a hálózatokkal, a csatornákkal, a meglátogatott webhelyekkel, valamint a Samsung Smart TV-n nézett műsorokkal és megtekintésük időtartamával kapcsolatos adatokat), a Samsung Smart TV használati adataira, valamint adatforrásként megbízható harmadik felektől beszerzett egyéb statisztikai adatokra támaszkodik. A TV-nézési előzmények gyűjtéséhez automatikus tartalomfelismerést (ACR) és egyéb technológiákat használhatunk.

A fenti adatok alapján érdeklődési kör szerinti csoportokba soroljuk a Samsung Smart TV-k tulajdonosait, és ezen csoportok segítségével működtetjük az ÉAH szolgáltatást. Az adott Samsung Smart TV-t a fenti adatok alapján soroljuk be a megfelelő csoportba, és ez határozza meg, hogy milyen hirdetések érkeznek az eszközre.

PSID
Az ÉAH szolgáltatás biztosításának céljaira gyűjtött eszközhasználati adatokat rendszerünk egy randomizált, nem állandó, visszaállítható eszközazonosítóhoz (PSID hirdetési azonosító) csatolja. PSID-jét bármikor visszaállíthatja a jelen Adatvédelmi közlemény „Az Ön döntési lehetőségei” pontja alapján.

MILYEN ADATOKAT GYŰJTÜNK?
Az ÉAH szolgáltatáson keresztül többféle módon gyűjtünk adatokat az eszközeiről. Az alábbi típusú adatokat gyűjtjük:
•	Eszközadatok: Adatokat gyűjtünk például az eszköz modelljéről, az operációs rendszer verzióiról, az eszköz konfigurációiról és beállításairól, az IP-címről, az eszközazonosítókról és egyéb azonosítókról.
•	Eszközhasználati és naplóadatok: Adatokat gyűjtünk azzal kapcsolatban, hogy Ön hogyan, mikor és mennyi ideig használja az eszközeit, ideértve az ÉAH szolgáltatással, valamint a Samsung és harmadik felek alkalmazásaival és szolgáltatásaival végzett műveleteket az eszközökön (például az eszközökön található alkalmazások listáját).
•	Tévézési adatok: Gyűjtjük TV-nézési előzményeit. A TV-nézési előzményekbe beletartoznak a hálózatokkal, a csatornákkal, a meglátogatott webhelyekkel, valamint a Samsung Smart TV-n nézett műsorokkal és megtekintésük időtartamával kapcsolatos adatok. A TV-nézési előzmények gyűjtéséhez ACR és egyéb technológiákat használhatunk.
•	Statisztikai adatok: Használhatjuk az Önnel vagy eszközeivel kapcsolatos statisztikai adatokat, úgymint az általános helyadatokat vagy a hozzávetőleges korcsoportot. Ezeket a statisztikai adatokat kereskedelmileg elérhető forrásokból, például szolgáltató harmadik felektől szerezzük be (amennyiben ezt a jogszabályok lehetővé teszik). Csak olyan szolgáltató harmadik felekkel működünk együtt, amelyek biztosítják, hogy ezen adatok beszerzése az alkalmazandó jognak megfelelően történik, és hogy ezek az adatok átadhatók nekünk használat és közzététel céljára.

Amikor Ön műveleteket végez az ÉAH szolgáltatással, a Samsung szerverei adatokat kapnak például az ÉAH szolgáltatással végzett műveletekről, az Ön földrajzi helyéről és azon eszközökről, amelyeken az ÉAH szolgáltatást igénybe veszi.

HOGYAN HASZNÁLJUK FEL AZ ADATAIT?
Az általunk az ÉAH szolgáltatáson keresztül gyűjtött adatokat a következő célokra használjuk:

•	az ÉAH szolgáltatás biztosításához;
•	az ÉAH szolgáltatás által nyújtott élmény javításához és testreszabásához;
•	az érdeklődési köréhez szabott, e-mail és push értesítések útján történő kommunikációhoz a Samsung és harmadik felek által kínált termékekről és szolgáltatásokról (az Ön külön hozzájárulásával);
•	a kéréseire és kérdéseire történő válaszadáshoz;
•	vállalkozásunk működtetéséhez, értékeléséhez és fejlesztéséhez (ideértve az új termékek fejlesztését; termékeink és a szolgáltatások bővítését és javítását; a kommunikációink kezelését; a termékeink, ügyfélkörünk és a szolgáltatások elemzését; piackutatások végzését; adatelemzést; valamint számvitel, könyvvizsgálat és egyéb belső műveletek végzését); 
•	a csalások és egyéb törvényellenes tevékenységek, követelések és egyéb felelősségek azonosításához, megelőzéséhez, valamint az ezek ellen történő védekezéshez; és
•	a hatályos jogi előírásoknak, a vonatkozó ágazati szabványoknak és irányelveinknek történő megfeleléshez és azok betartatásához, ideértve a jelen Adatvédelmi közleményt és a Samsung-fiók Adatvédelmi nyilatkozatát.

A Samsung a személyes adatokat a fent ismertetett célok érdekében dolgozza fel. A Samsung jogalapja a személyes adatok feldolgozására olyan adatfeldolgozásokra vonatkozik, amelyek: szükségesek az Ön és a Samsung között létrejött szerződés teljesítéséhez (például ahhoz, hogy biztosítani tudjuk az ÉAH szolgáltatást az Ön számára, valamint hogy azonosítani és hitelesíteni tudjuk Önt); szükségesek a törvényi előírások betartásához (például a vonatkozó könyvviteli szabályok betartásához és a hatóságoknak történő kötelező adatszolgáltatáshoz); szükségesek a Samsung jogos érdekeinek megvédéséhez (például az Önnel fenntartott kapcsolatunk kezeléséhez és az ÉAH szolgáltatás fejlesztéséhez); vagy az Ön hozzájárulásán alapulnak (például arra szóló hozzájárulás, hogy kommunikáljunk Önnel a termékeinkkel és szolgáltatásainkkal kapcsolatban, és marketinginformációkat küldjünk Önnek), amelyet bármikor visszavonhat a Beállítások menüben a jelen Adatvédelmi közlemény „Az Ön döntési lehetőségei” pontjában ismertetett módon anélkül, hogy ez befolyásolná a visszavonás előtt érvényes hozzájáruláson alapuló feldolgozás jogszerűségét.

Az ÉAH szolgáltatás igénybevételéhez meg kell adnia személyes adatait a fenti célokkal történő feldolgozásra. Ha nem adja meg a személyes adatait, nem tudjuk az ÉAH szolgáltatás összes funkcióját biztosítani.

AZ ÖN DÖNTÉSI LEHETŐSÉGEI
PSID-jét bármikor visszaállíthatja a beállítások menüjében; ezzel megszünteti TV-nézési előzményei és Smart TV-használati adatai csatolását az előző PSID-hez. Fontos tudnia, hogy a PSID visszaállítása befolyásolhatja az ÉAH szolgáltatás minőségét.

Ezenfelül a Samsung Smart TV Beállítások menüjében bármikor letilthatja az ÉAH szolgáltatást.

Az ÉAH szolgáltatással kapcsolatos adatvédelmi beállításai azonban nem befolyásolják azt, hogy érkeznek vagy megjelennek-e egyéb típusú, nem konkrétan a TV-nézési előzményein vagy a Samsung Smart TV-használati adatain alapuló hirdetések és marketingkommunikáció, vagy sem. Az adatoknak és a marketingkommunikációnak ezek az egyéb adatokon, például általános helyadatokon és egyéb becsült vagy kikövetkeztetett adatokon alapuló típusai kevésbé relevánsak lehetnek, mivel nem az érdeklődési körén alapulnak.

AZ ADATVÉDELMI KÖZLEMÉNY FRISSÍTÉSEI
Időnként frissíthetjük a jelen Adatvédelmi közleményt, hogy az tükrözze az ÉAH szolgáltatás személyes adatokkal kapcsolatos gyakorlatainak vagy az alkalmazandó jog változásait. Az Adatvédelmi közlemény valamennyi jelentős módosításával kapcsolatos értesítéseket közzétesszük webhelyünkön és/vagy az eszközén, és az értesítések tetején feltüntetjük a legutóbbi módosítás idejét.

A Samsung nyomtató- és másolótermékei a HP termékcsalád részei lettek. Lásd a HP adatvédelmi nyilatkozatot a következő címen: http://www.hp.com/go/privacy.