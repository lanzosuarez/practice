SAMSUNG GİZLİLİK POLİTİKASINA İLİŞKİN ÖNEMLİ NOKTALAR

Samsung Electronics ve bağlı grup şirketleri (“Samsung”, “Samsung Electronics”, “biz”, “bizim”, “bizlerin”) olarak gizliliğin müşterilerimiz için ne kadar önemli olduğunu biliyoruz. Cep telefonlarınızdan ve tabletlerinizden televizyonlarınıza, ev aletlerinize, çevrimiçi hizmetlerinize ve daha fazlasına kadar tüm Samsung cihazlarımızda ve hizmetlerimizde kişisel bilgilerinizi nasıl topladığımızı ve kullandığımızı anladığınızdan emin olmak istiyoruz.

Bu Gizlilik  Politikasında tüm hizmetlerimiz için geçerli olmakla birlikte, gerektiğinde belirli hizmetler ile ilgili gizlilik hakkında ek bilgiler de sunacağız.

KİŞİSEL BİLGİLERE GENEL BAKIŞ

Doğrudan sunduğunuz kişisel bilgileri, hizmetlerimizi nasıl kullandığınız ile ilgili bilgileri ve üçüncü taraf kaynaklardan gelen bilgileri topluyoruz. Bu bilgileri size hizmet sunmak, hizmetlerimizi kullanma şeklinizi anlamak ve böylece deneyimlerinizi geliştirebilmek ve kişiselleştirebilmek için ve müşterilerimiz için en uygun uygulamaları, teknolojileri ve içerikleri geliştirmek amacıyla kullanıyoruz. Ayrıca ilgi alanlarınıza göre özelleştirilmiş reklamlar sunmak için de kişisel bilgileri kullanıyoruz.

KİŞİSEL BİLGİLERİNİZİN PAYLAŞILMASI

Kişisel bilgilerinizi, Samsung Electronics'in bağlı şirketleriyle ve Samsung Electronics adına hizmetsunan şirketlerle paylaşabiliriz. Kişisel bilgilerinizi, mobil hizmet sağlayıcıları veya sigorta şirketleri gibi size talep ettiğiniz hizmetleri ve ilginizi çekebilecek ürünler ve hizmetler hakkında bilgileri sunan güvenilir ortak şirketlerle de paylaşabiliriz. Kişisel bilgileri kanunen gerektiğinde veya Samsung Electronics'i ve kullanıcılarını koruma amacıyla kolluk kuvvetleriyle paylaşırız. Kişisel bilgilerinizi, teslimat ve kurulum hizmetlerini gerçekleştirmek, satış   sonrası bakım ve onarım işlemlerini gerçekleştirmek; Grup Şirketleri yönetim raporlama ihtiyaçlarının karşılanması; çeşitli mevzuatlardan kaynaklanan hukuki zorunlulukları yerine getirmek; yasal prosedürler dahil olmak üzere şirketin yasal haklarının kullanılmasının sağlanması; ve onayınızı almak kaydıyla başka amaçlar için paylaşabiliriz. 

1. HANGİ BİLGİLERİ TOPLUYORUZ?  
2. BİLGİLERİNİZİ NASIL KULLANIRIZ?  
3. BİLGİLERİNİZİ KİMLERLE PAYLAŞIRIZ? 
4. BİLGİLERİNİZİN GÜVENLİĞİNİ NASIL KORURUZ? 
5. VERİLERİNİZİ NEREYE GÖNDERİRİZ? 
6. HAKLARINIZ NELERDİR? 
7. BİLGİLERİNİZİ NE KADAR SÜREYLE TUTARIZ? 
8. HANGİ ÜÇÜNCÜ TARAF HİZMETLERİNİ KULLANIRIZ? 
9. ÇEREZLER, İŞARETLER VE BENZER TEKNOLOJİLER 
10. BİZİMLE İLETİŞİME GEÇİN 

SAMSUNG GİZLİLİK POLİTİKASI

Yürürlüğe Girme Tarihi: 30 nisan 2019

Bu Gizlilik Politikası cep telefonlarından ve tabletlerden televizyonlarına, ev aletlerine, çevrimiçi hizmetlere ve daha fazlasına kadar uzanan ve hep birlikte Hizmetler olarak adlandırılan tüm Samsung cihazlarımız ve hizmetlerimiz için geçerlidir.

Gizlilik Politikasındayapılan güncellemeleri sık sık kontrol etmeniz gerekmektedir. Bu Gizlilik Politikasını Hizmetlerle ilgili olarak kişisel bilgi uygulamalarımızdaki ya da yürürlükteki yasalardaki değişiklikleri yansıtmak için düzenli olarak güncelleyebiliriz. Sizi Gizlilik Politikamızda yaptığımız önemli değişikliklerle ilgili olarak bilgilendirmek için web sitemizde veya cihazınızda bir bildiri yayınlarız ve Gizlilik Politikasınınüst kısmında en son ne zaman güncellendiğini belirtiriz. Gizlilik Politikasının en güncel sürümü her zaman https://account.samsung.com/membership/pp adresinde sunulacaktır.

HANGİ BİLGİLERİ TOPLUYORUZ?

Samsung Electronics kişisel bilgilerinizi çeşitli yollarla toplar.

Doğrudan Sunduğunuz Bilgiler

Bazı Hizmetler bize doğrudan bilgi sunmanızı sağlar. Örneğin:

•	 Bir hesap veya profil oluşturduğunuzda adınız, doğum tarihiniz veya e-posta adresiniz gibi hakkınızdaki bazı bilgileri isteyebiliriz.
•	 Ürün veya ücretli bir hizmet sipariş ederseniz siparişinizi işleme koymak için adınız, adresiniz, iletişim bilgileriniz ve gönderim ve ödeme bilgilerinizi isteyebiliriz.
•	Müşteri Hizmetleri ile iletişime geçtiğinizde yanıt sunmak için kimliğinizi ve hakkında soru sorduğunuz ürünü doğrulamaya yönelik bilgilere ihtiyaç duyabiliriz.
•	Müşteri Hizmetleri personelimiz veya diğer Hizmetlerin personeli ile iletişime geçtiğinizde iletişimleriniz sistemlerimiz yoluyla iletilecektir.
•	İletişim kişilerinizi paylaşırsanız, dosya paylaşımını ve mesajlaşmayı kolaylaştırmak için onların telefon numaralarını ve diğer iletişim bilgilerini de toplayacağız. Bu özellikleri cihazınızın Ayarlar kısmından kapatabilir veya sınırlandırabilirsiniz.

Hizmetleri Kullanımınız ile İlgili Bilgiler

Sunduğunuz bilgilere ek olarak Hizmetlerimizi kullanmanızla ilgili bilgileri, cihazlarınızdaki yazılımlar aracılığıyla veya başka yöntemlerle toplayacağız. Şunları toplayacağız:

•	Cihaz bilgileri: Donanım modeliniz, cihaz donanım bilgileriniz, IMEI numaranız ve diğer benzersiz cihaz tanımlayıcıları, telefon numarası, seri numarası, satış kodu, erişim kaydı, güncel yazılım sürümü, MCC (Mobil Ülke Kodu), MNC (Mobil Şebeke Kodu), MAC adresi, IP adresi, çerezler, pikseller, abonelik bilgileri, işletim sistemi sürümleri ve Hizmetlere erişmek için kullandığınız cihazların ayarları.
•	Oturum bilgileri: Hizmetleri kullanma zamanınız ve süreniz gibi tanılama, teknik, hata ve kullanım bilgileri, belirli bir Samsung Hizmeti ile ilgili olarak cihazınıza girdiğiniz arama sorgusu terimleri ve cihazlarınıza yerleştirdiğimiz çerezlerde saklanan her türlü bilgi.
•	Konum Bilgileri: Bazı Hizmetleri kullandığınızda ve Konum işlevini etkinleştirdiğinizde bize iletilebilen, cihazınızın GPS sinyali veya yakınlardaki Wi-Fi erişim noktaları ve baz istasyonları hakkındaki bilgiler.
•	Ses bilgileri: Bu işlevi etkinleştirdiğinizde ve bir Hizmeti kumanda etmek için ses komutlarını kullandığınızda veya Müşteri Hizmetleri ekibimiz ile iletişime geçtiğinizde aldığımız ve sunucularımızda sakladığımız ses kayıtları. Sesten metne dönüştürme hizmetleri sunan bir üçüncü taraf hizmet sağlayıcısı ile çalıştığımızda, bu sağlayıcının bizimle güvenilir üçüncü taraf hizmet sağlayıcımız arasında yapılan sözleşme doğrultusunda bazı sesli komutları alabileceğine ve saklayabileceğine dikkat ediniz. Türkçe desteklenmemektedir.  
•	Samsung Klavye bilgileri: Kelime Tahminini etkinleştirdiğinizde yazdığınız sözcükler. Bu özellik, diğer Samsung mobil cihazlarınızda kullanma amacıyla verileri eşitlemek için Samsung hesabınızla bağlantılı olarak sunulabilir. Metin tahmin ayarlarına giderek verileri silebilirsiniz.
•	Bilgilerin Görüntülenmesi: Ziyaret edilen ağlar, kanallar, internet siteleri ve cihazlarınızda gösterilen programlar ve bunları görüntülemek için harcanan süre.
•	Hizmetleri kullanımınız hakkındaki diğer bilgiler, örneğin kullandığınız uygulamalar, ziyaret ettiğiniz web siteleri ve bir Hizmet yoluyla sunulan içerik ile nasıl etkileşime girdiğiniz.

Halka Açık veya Ticari Olarak Sunulan veya Paylaşılan Bilgiler

Bazen kullandığınız sosyal ağlardan alınan bilgiler dahil aleni olarak veya ticari olarak mevcut bilgileri toplarız ve ihtiyaçlarınızı, ilgi alanlarınızı ve tercihlerinizi daha iyi anlayabilmek için bunları, hakkınızdaki diğer bilgilerle birleştiririz. Ayrıca örneğin bazen başka kişiler size mesaj gönderdiğinde veya sizinle dosya paylaştığında başka kişilerin Hizmetlerimizi kullanarak sunduğu adınız ve iletişim bilgileriniz gibi hakkınızdaki bilgileri toplarız.

Topladığımız Diğer Bilgiler

Ayrıca bize göndermek için onay verdiğiniz takdirde sizinle, cihazınızla veya Hizmetleri kullanımınız ile ilgili başka bilgileri de toplayabiliriz.

Üçüncü Taraf Analizleri
Bazı Hizmetler yoluyla, çevrimiçi faaliyetleriniz hakkındaki kişisel bilgileri web sitelerinde ve bağlantılı cihazlarda zaman içerisinde ve üçüncü taraf Internet siteleri, cihazları, uygulamaları ve diğer çevrimiçi özellikler ve hizmetler üzerinden toplayabiliriz. Hizmetlerde Google Analytics gibi üçüncü taraf analitik hizmetlerini kullanabiliriz. Bu analitik hizmetlerini sunan hizmet sağlayıcıları, Hizmetleri kullanımınızı analiz etmemize ve Hizmetleri iyileştirmemize yardımcı olmaktadır. Aldığımız bilgiler, örneğin Hizmetlerin nasıl kullanıldığını değerlendirmek, Hizmetlerin yönetilmesine yardımcı olmak ve teknik sorunları teşhis etmek için bu sağlayıcılar ve bilgileri kullanan diğer ilgili üçüncü taraflarca ifşa edilebilir veya doğrudan bunlar tarafından toplanabilir. Google Analytics hakkında ayrıntılı bilgi için lütfen http://www.google.com/analytics/learn/privacy.html ve https://www.google.com/policies/privacy/partners/ adresini ziyaret edin.

Seçenekleriniz

Bir Samsung hesabının kaydedilmesinin bir parçası olarak talep edilen bilgiler gibi bazı türlerdeki bilgileri bize vermemeyi seçebilirsiniz. Bazı durumlarda bu, bazı Hizmetleri kullanabilmenizi kısıtlayabilmektedir. Bilgilerinizi isterken, bilinçli bir karar alabilmenizi sağlamak amacıyla bu kısıtlamaları açıklamak için elimizden geleni yapacağız. Örneğin, Samsung Cloud bilgilerinizi yedeklemenizi ve bir kurtarma noktası oluşturmanızı sağlar, ancak Samsung Cloud hassas bilgileri saklamak veya işleme  amacı gütmemektedir ve buna yönelik tasarlanmamıştır. 

BİLGİLERİNİZİ NASIL KULLANIRIZ?

Topladığımız bilgileri, şu amaçlar için kullanırız:
•	Sizi veya cihazınızı Hizmetlerimize kaydetmeye yardım etmek, 
•	Talep ettiğiniz bir Hizmeti veya özelliği sunmak, 
•	Hizmetlerimizle ilgili geçmiş faaliyetlerinize dayanarak özelleştirilmiş ve kişiselleştirilmiş hizmetler sunmak, 
•	Internet sitelerimizde, üçüncü taraf internet sitelerinde ve sosyal medya siteleri gibi çevrimiçi platformlarında sizi ilgilendiren özelleştirilmiş reklamları, tanıtımları ve teklifleri sunmak,
•	Sadece bize ayrıca onayınızı verdiğiniz hallerde doğrudan pazarlama iletişimleri yoluyla tanıtımları ve teklifleri sunmak,
•	İlgili iletişimleri, hizmetleri ve deneyimleri size sunmak amacıyla müşterilerimizi daha iyi anlamamıza yardımcı olmaya yönelik olarak ürünlerimizi ve hizmetlerimizi analiz etmek, 
•	Ürünlerimiz ve hizmetlerimiz hakkında görüşlerinizi istemek ve gerekirse ayrıca onayınızı alarak müşteri anketlerini yapmak, 
•	Cihazlarınız için yazılım güncellemeleri yapmak, bakım hizmetleri ve destek sunmak, 
•	Kanunlara ve yasal süreçlere uymak, 
•	Samsung Electronics'in veya ilgili bağlı şirketlerimizin, iş ortaklarımızın veya müşterilerimizin haklarını, mülkiyetini veya güvenliğini korumak, 

Size daha iyi bir deneyim sunmak için Hizmetlerimizden, cihazlarımızdan veya diğer kaynaklardan hakkınızda topladığımız bilgileri kullanıyor ve birleştiriyoruz. Örneğin; Samsung hesap bilgilerinizi sadece kaydolduğunuz Hizmette değil, Samsung hesaplarını kullanan başka Hizmetlerde de kullanabilirsiniz. Ayrıca sunduğunuz bilgileri doğruca veya yukarıda açıklanan başka kaynaklar yoluyla sevebileceğiniz veya kişiselleştirdiğiniz içeriği sunmak için kullanırız. 

Bilgileriniz ile ilgili haklarınız bulunmaktadır. Daha fazla bilgi için lütfen HAKLARINIZ NELERDİR? bölümüne bakınız

BİLGİLERİNİZİ KİMLERLE PAYLAŞIRIZ?

Bilgilerinizi işletmemiz içinde sadece Hizmetleri sunmak veya taleplerinize yardımcı olmak için ihtiyaç duyanlara açıklayacağız. 

Ayrıca bilgilerinizi aşağıdaki kuruluşlara, sadece Hizmetlerimizi sunmamız için gerekeceği ölçüde açıklayacağız:

•	Bağlı kuruluşlar: Yönettiğimiz veya sahibi olduğumuz diğer Samsung Electronics Grup şirketleri. 
•	İş Ortakları: Talep ettiğiniz veya satın aldığınız Hizmetleri sunmak için bizimle birlikte çalışan ortaklar. Örneğin daha hızlı ve daha verimli ödemeler yapmak için Hizmetlerimizden birini kullanabilmeniz amacıyla bir bankayla çalışabiliriz. Bu iş ortakları kişisel bilgilerinizi kontrol eder ve yönetir.
•	Hizmet Sağlayıcılar: Bizim için veya bizim adımıza hizmetleri sunmak için özenle seçilen şirketler; örneğin onarım, müşteri iletişim merkezleri, müşteri bakım faaliyetleri, reklamcılık (internet sitelerimizde, üçüncü taraf Internet sitelerinde veya çevrimiçi platformlarda özelleştirilmiş reklamlar dahil), müşteri memnuniyet anketlerinin yürütülmesi veya faturalandırma veya adımıza e-posta gönderimi konularında bize yardım eden şirketler. Bu sağlayıcılar, bilgilerinizi korumayı da taahhüt etmektedir.
•	Kanunlarca Gerekli Görüldüğünde veya Hizmetlerimizi Korumak için Gerektiğinde Başka Taraflar: Örneğin bilgilerinizin açıklanması kanunen, yasal süreçler kapsamında veya devlet yetkililerinin mahkeme kararlarıyla gerekli görülebilir. Ayrıca kanunları uygulama, ulusal güvenlik, terörle mücadele konularında veya kamu güvenliğini ilgilendiren başka konularda bizden kişisel bilgilerinizi isteyebilirler.
•	Kurumsal İşlemlerle Bağlantılı Diğer Taraflar: Bir birleşme veya devir, devralım veya satışın bir parçası olarak veya iflas halinde bilgilerinizi bir üçüncü tarafa açıklayabiliriz.
•	Onayınızla veya İsteğinizle Başka Taraflar: İşbu Gizlilik Politikasında belirtilen açıklamalara ek olarak, ayrıca onay verdiğinizde veya ilgili paylaşımı talep ettiğinizde hakkınızdaki bilgileri üçüncü taraflarla paylaşabiliriz.

BİLGİLERİNİZİN GÜVENLİĞİNİ NASIL KORURUZ?

Veri koruma işlemini ciddiye alıyoruz. Hizmetler ile bağlantılı olarak topladığımız bilgilerin güvenliğini sağlamak için fiziksel ve teknik güvenlik önlemleri almaktayız. Ancak bilgilerinizi korumak için makul adımları atsak da hiçbir web sitesi, Internet iletimi, bilgisayar sistemi veya kablosuz bağlantının tamamen güvenli olmadığını lütfen unutmayın.

VERİLERİNİZİ NEREYE GÖNDERİRİZ?

Hizmetlerimizi kullanımınız, bu Politika ile uyumlu biçimde kişisel bilgilerinizin ikamet ettiğiniz ülkede veya dışında bu Politika doğrultusunda aktarılması, saklanması ve işlenmesini içerecektir. Kişisel bilgilerinizin Kore Cumhuriyeti'ne aktarılacağını özellikle belirtmek isteriz. Bilgilerinizin aktarılabileceği ülkelerde veri koruma kanunlarının ve diğer kanunların sizin ülkenizdekiler kadar kapsamlı olmayabileceğine lütfen unutmayın.

HAKLARINIZ NELERDİR?

Kişisel bilgileriniz size aittir. Topladıklarımız hakkında ayrıntı vermemizi isteyebilir ve bizden her türlü tutarsızlığı silmemizi veya düzeltmemizi isteyebilirsiniz. Ayrıca kişisel bilgilerinizi işlemeyi, paylaşmayı veya aktarmayı kısıtlamamızı veya sınırlandırmamızı ve size, topladığımız kişisel bilgilerinizi kendi amaçlarınız doğrultusunda kullanabilmeniz için sunmamızı talep edebilirsiniz. Ancak, kişisel bilgilerinizin silinmesini talep etmeniz sunduğumuz Hizmetlere erişim kaybınıza da yol açabilir. Kanunlar uyarınca tutmamız gerekli görülen verileri silmeyeceğiz.

Haklarınız ile ilgili talepte bulunmak veya  soru sormak için bizimle iletişime geçiniz. Lütfen BİZE ULAŞIN bölümüne bakınız.

BİLGİLERİNİZİ NE KADAR SÜREYLE TUTARIZ?

Kişisel bilgilerinizi, toplanma amacı için gerekenden daha uzun süre saklamayacağız. Yani artık gerekmediğinde ilgili bilgi sistemlerimizden silinecek veya yok edilecektir.
Aşağıdaki süre mantığına dayanarak hakkınızdaki bilgileri işlediğimizden ve tuttuğumuzdan emin olmak için uygun adımları atarız: Kişisel Verileri Elde Tutma

Kişisel veriler, sınırlandırmaların durumuyla ilgili yürürlükteki kurallar ve en azından Ses Hizmetini kullandığınız süre gibi kriterler dikkate alınarak yalnızca yukarıda belirtilen amaçlar için gerekli olan makul süre boyunca elde tutulacaktır. 

1.	Size bir hizmetin sunulması/sağlanması için kullanılan bilgiler kapsamında gerekli asgari süre, 
2.	Kanun veya Sözleşme kapsamında gerekli görüldüğünde veya yasal yükümlülüklerimizle ilgili olarak,
3.  Sadece toplanma amacı için gerektiği sürece, herhangi bir sözleşme kapsamında veya geçerli kanunlar veya istatistik amaçları için gerekmesi halinde daha uzun süreler boyunca uygun önlemlere tabi olması kaydıyla işlenmesi için.

HANGİ ÜÇÜNCÜ TARAF HİZMETLERİNİ KULLANIRIZ?

Hizmetlerimizin içerik, reklam ve işlevlerinden bazıları üçüncü taraflarca sunulmaktadır. Bu üçüncü taraflar, bu Hizmetleri kullanımınız ile ilgili bilgileri toplamak için çerezleri, işaretleri, izleme piksellerini ve başka araçları kullanabilirler. Bu üçüncü taraflar Samsung tarafından doğruca yönetilmemektedir; bu yüzden verilerinizi nasıl kullandıklarını anlamak için onların gizlilik politikalarını kontrol etmenizi öneririz.

Sosyal ağlar dahil bazı uygulamalar ve hizmetler için, bu uygulama ve hizmetlere bağlandığınızda oturum açma bilgilerinizi ve almamıza izin verdiğiniz başka bilgileri alır ve saklarız.

ÇEREZLER, İŞARETLER VE BENZER TEKNOLOJİLER

Biz ve Hizmetlerimizdeki içerik, reklam veya başka işlevleri sunan bazı üçüncü taraflar, Hizmetlerimizin bazı alanlarında çerezler, işaretler, pikseller ve başka teknolojiler kullanabilir.

Çerezler
Çerezler; bilgisayarınıza, televizyonunuza, cep telefonunuza ve diğer cihazlarınıza bilgi kaydeden küçük dosyalardır. Cihazınıza çerez yükleyen kurumun farklı web siteleri, hizmetler, cihazlar ve tarama oturumlarında sizi tanımasını sağlarlar. Tanımlama bilgileri, pek çok yararlı amaca hizmet eder. Örneğin:
•	Çerezler, oturum açma bilgilerinizi hatırlayabildiğinden bir hizmette her oturum açtığınızda kimlik bilgilerini girmeniz gerekmez.
•	Çerezler, bizim ve üçüncü tarafların, Hizmetlerin en çok hangi kısımlarının kullanıldığını anlamamıza yardımcı olur, çünkü ziyaretçilerin hangi sayfalara ve özelliklere eriştiğini ve sayfalarda ne kadar zaman harcadığını görmemize yardım eder. Bu tür bilgileri incelemek Hizmetleri daha iyi bir şekilde uyarlamamıza ve size daha iyi bir deneyim sunmamıza yardımcı olmaktadır.
•	Çerezler, bizim ve üçüncü tarafların, bir Hizmete her eriştiğinizde aynı reklamı almamanız için önceden gördüğünüz reklamları bilmemizi sağlar.
•	Çerezler, Hizmetlerimizi ve diğer web siteleri ile uygulamaları kullanımınız hakkındaki bilgileri toplayarak bizim ve üçüncü tarafların size ilgili içeriği ve reklamları sunmamıza yardımcı olur.

Hizmetlere erişmek için bir web tarayıcısı kullanırken tarayıcıyı, tüm çerezleri kabul edecek, hepsini reddedecek veya bir çerez gönderildiğinde sizi bilgilendirecek şekilde yapılandırabilirsiniz. Her tarayıcı farklıdır; bu nedenle çerez tercihlerinizi nasıl değiştireceğinizi öğrenmek için tarayıcınızın yardım menüsüne göz atın. Cihazınızın işletim sistemi, ek çerez kontrolleri içerebilir. Bazı Hizmetlerin çerezleri kullanarak çalışacak şekilde tasarlanabileceğini ve çerezleri devre dışı bırakmanın, bu Hizmetleri veya bunların belirli kısımlarını kullanma olanağınızı etkileyebileceğini lütfen unutmayın.

Diğer Yerel Depolamalar
Bazı üçüncü taraflar ile birlikte, Yerel Paylaşımlı Nesneler (ayrıca Flash çerezleri olarak da adlandırılır) ve HTML5 yerel depolama gibi başka türlerde teknolojileri Hizmetlerimiz ile bağlantılı olarak kullanabiliriz. Bu teknolojiler yukarıda belirtilen çerezlere benzerdir. Cihazlarınızda saklanırlar ve faaliyetleriniz ile tercihleriniz hakkındaki bazı bilgileri depolamak için kullanılabilirler. Ancak bu teknolojiler, cihazlarınızın, standart çerezlerin kullandığından farklı parçalarını kullanabilir, bu nedenle standart tarayıcı araçları ve ayarlarını kullanarak bunları denetlemeniz mümkün olmayabilir. Yerel Paylaşımlı Nesnelerde yer alan bilgilerin devre dışı bırakılması veya silinmesi hakkındaki bilgiler için lütfen şurayı ziyaret edin: http://helpx.adobe.com/flash-player/kb/disable-local-shared-objects-flash.html.

İşaretler
Bazı üçüncü taraflar ile birlikte, işaretler veya pikseller adı verilen ve bilgileri cihazınızdan sunucuya aktaran teknolojileri kullanabiliriz. İşaretler; çevrimiçi içerik, video ve e-postalara yerleştirilebilir ve bir sunucunun, cihazınızdan bazı türlerdeki bilgileri okumasını, belirli bir içeriği veya belirli bir e-posta iletisini ne zaman görüntülediğinizi bilmesini ve işareti görüntülediğiniz tarih ve saat ile cihazınızın IP adresini belirlemesini sağlar. Biz ve bazı üçüncü taraflar, Hizmetlerimizin kullanımının analiz edilmesi ve çerezleri ile birlikte sizinle daha alakalı içerik ve reklamların sunulması gibi çeşitli amaçlar için işaretleri kullanırız.

BİZİMLE İLETİŞİME GEÇİN

Tercihlerinizi güncellemek, bilgilerinizi düzeltmek, talep göndermek veya bize sorular sormak için bizimle iletişime geçebilirsiniz.

Bizimle iletişime geçebilmeninen kolay yolu https://www.samsung.com/ üzerinden ”Bize Ulaşın” bölümünün kullanılmasıdır.

Bize ayrıca şuradan ulaşabilirsiniz:

Samsung Electronics Co., Ltd.
129, Samsung-ro, Yeongtong-gu,
Suwon-si, Gyeonggi-do 16677, Republic of Korea

SAMSUNG GİZLİLİK POLITİKASI – SMART TV EKİ

Samsung’un Smart TV hizmeti; gelişmiş video içeriği, kişiselleştirilmiş TV deneyimleri, filmler, sosyal ağ hizmetlerine bağlantılar ve ses komutlarıyla Smart TV'nizi kumanda etme ve onunla etkileşime girme olanağı sağlayan bir dizi özellik sunar. Bilgileri Smart TV'niz ve Smart TV'nize bağlı cihazlar aracılığıyla Samsung Gizlilik Politikasi'nde açıklanan yollarla toplar, kullanır, paylaşır ve saklarız. Bu Ek, bazı Smart TV özelliklerinin gizlilik uygulamaları hakkında ek bilgiler sunmaktadır.

Smart TV, video programlamayı ve diğer içerikleri kolayca bulup bunlara erişmenizi sağlamak için tasarlanmıştır. Örneğin, kablolu yayın veya uydu operatörünüz yoluyla dağıtılan canlı televizyon programları hakkındaki bilgilere ve üçüncü taraf içerik sağlayıcılar tarafından Smart TV'nizde görüntülenen aranabilir rehberler yoluyla istendiği zaman görüntülenebilen video içeriği ürünlerine erişebilirsiniz.
Canlı televizyon programları söz konusu olduğunda ise kısmen posta kodunuza dayanarak hangi içeriğin kullanımınıza sunulacağını belirleriz. Ayrıca Smart TV, ilginizi çekme potansiyeline sahip programları ve içeriği vurgulayarak ya da izleme deneyiminizi geliştirecek ek hizmetler sunarak sizinle daha alakalı olan başka Smart TV içeriklerini bulmanıza ve denemenize de yardımcı olur. Bu öneriler ve ek hizmetlerde şunları temel alırız:
•	Smart TV 'niz veya diğer cihazlarda Samsung uygulamaları aracılığıyla izlediğiniz, satın aldığınız, indirdiğiniz veya yayınladığınız içerikler hakkındaki bilgiler (TV izleme bilgileri hakkında bilgi için lütfen aşağıdaki "Bilgi Hizmetlerini Görüntüleme" bölümüne bakın);
•	Smart TV aracılığıyla eriştiğiniz uygulamalar hakkındaki bilgiler;
•	Smart TV'nizdeki "Beğen", "Beğenme", "Şimdi İzle" düğmelerine ve diğer düğmelere tıklamanız hakkındaki bilgiler;
•	Belirli bir video içeriğini ne zaman aradığınız da dahil olmak üzere Smart TV arama özelliklerine girdiğiniz sorgu terimleri;
•	Bunlarla sınırlı olmamak üzere IP adresi, günlük verileri, donanım veya yazılım yapılandırmanız, tarayıcı bilgileriniz ve talep ettiğiniz sayfaları tanımlayan türdeki bilgiler gibi diğer Smart TV kullanımı ve cihaz bilgileri.

Bilgi Hizmetlerini Görüntüleme
Bu gizlilik bildirimi, kişisel verilerinizin Ses Hizmetiyle bağlantılı olarak nasıl kullanılacağı hakkında ayrıntılı, özel bilgiler sağlar ve Smart TV deneyimlerini almanız için de geçerli olan ve https://account.samsung.com/membership/pp adresinde bulunabilen Samsung Gizlilik Politikası ile bağlantılı olarak değerlendirilmelidir.
Bazı özellik ve hizmetlerimiz, kişiselleştirilmiş Smart TV deneyimlerini size sağlayabilmek için TV görüntüleme geçmişinizi ve Smart TV kullanım bilgilerinizi esas alır.
TV izleme geçmişiniz, Smart TV'nizde görüntülediğiniz ağlar, kanallar, ziyaret ettiğiniz web siteleri ve izlediğiniz programlar ile bunları izlemek için harcadığınız süreye ilişkin bilgileri içerir.
Bu bilgileri elde etmek için otomatik içerik tanıma (ACR) ve diğer teknolojileri kullanabiliriz. Smart TV'niz izlenen programları belirlemek amacıyla görüntü kod parçacıklarını veya TV alıcısı bilgilerini aktarır.
Belirli bir özelliği ya da hizmeti tamamen kendi takdirinize göre devre dışı bırakmak için ayarlar menüsüne giderek gizlilik seçiminizi istediğiniz zaman değiştirebilirsiniz. Bu durumda, söz konusu özellik veya hizmet için TV görüntüleme geçmişinizin toplanması işlemine son verilir.
Gizlilik seçiminizin görüntüleme bilgisine dayalı belirli bir hizmetin kullanılabilirliğini ya da kalitesini etkileyebileceğini unutmayın.

İlgi Alanına Dayalı Reklam Hizmetleri
İlgi Alanına Dayalı Reklam Hizmetleri ("IBA Hizmetleri"), web'de, mobil cihazlarda ve tabletlerde Samsung Smart TV'nizde veya doğrusal reklamlar gibi farklı Samsung veya üçüncü taraf platformlarında ve cihazlarınızda Samsung veya üçüncü taraflarca sunulan ürünler ve hizmetler hakkında yararlı, etkileşimli ve ilgi alanına dayalı reklamlar alma ve görüntüleme olanağı sağlamak için tasarlanmıştır.

IBA hizmeti, cihazlarınızdaki reklamları sizin için daha ilgili hale getirmek üzere TV izleme geçmişiniz (ağlar, kanallar, Samsung Smart TV'nizde ziyaret edilen web siteleri ve izlenen programlar ile bunları izlerken geçen süre), Samsung Smart TV kullanım bilgileriniz ve üçüncü taraf veri kaynaklarından alınan diğer istatistiksel bilgileri esas alır. TV izleme geçmişinizi almak için otomatik içerik tanımayı (ACR) ve diğer teknolojileri kullanabiliriz.

Yukarıdaki bilgilere göre benzer ilgi alanlarını paylaşan Samsung Smart TV sahip grupları oluşturarak bu grupları IBA Hizmeti için kullanırız. Yukarıdaki bilgiler Samsung Smart TV'nizin atandığı grupları ve böylece cihazlarınızın hangi reklamları aldığını belirlemek için kullanılır.

IBA Hizmetini istediğiniz zaman Samsung Smart TV'nizdeki Ayarlar menüsünden devre dışı bırakabilirsiniz.

IBA Hizmeti ile ilgili gizlilik seçiminizin, özellikle TV izleme geçmişinizi veya Samsung Smart TV kullanım bilgilerinizi temel alan diğer reklam ve pazarlama türlerini alıp almayacağınızı ya da bunların size sunulup sunulmayacağını etkilemeyeceğini lütfen unutmayın. Bu diğer reklam ve pazarlama türleri, genelleştirilmiş konum gibi bilgiler ve diğer tahmini veya ortaya çıkan bilgileri temel alacaktır. Bu bilgiler ilgi alanlarınızı temel almadığından daha az ilgili olabilir.

IBA Hizmetleri hakkında daha ayrıntılı bilgiler için lütfen bu Ekin alt kısmındaki IBA Hizmetleri Gizlilik Bildirimine bakın.

PSID
İlgi alanına dayalı reklamlar sağlama amacıyla toplanan Smart TV izleme geçmişiniz ve kullanım bilgileriniz; Kişiselleştirilmiş Hizmet Kimliği, yani Kişisel Hizmet Kimliği veya "PSID" adı verilen, rastgele hale getirilmiş, kalıcı olmayan ve sıfırlanabilir bir cihaz tanımlayıcısıyla ilişkilendirilir.
Smart TV'nizdeki Ayarlar menüsünü ziyaret ederek PSID'yi istediğiniz zaman sıfırlayabilirsiniz ve sıfırlamanızın ardından ilgi alanına dayalı reklamlara ilişkin Smart TV izleme geçmişiniz ve Smart TV kullanım bilgilerinizin, önceki PSID ile ilişkisi kaldırılır. PSID'nizi sıfırlamanız durumunda, kişiselleştirilmiş ve ilgi alanına dayalı reklamların kalitesinin detaylı şekilde ayarlanamayacağını unutmayın.

Ses Tanıma
Sesli komutlarla Smart TV'nizi kumanda edebilirsiniz ve özelliklerinin çoğunu kullanabilirsiniz. Türkçe desteklenmemektedir.

Ses Tanıma özelliğini etkinleştirirseniz sesinizi kullanarak Smart TV'nizle etkileşime geçebilirsiniz. Ses Tanıma özelliğini sunmak için sesli komutlarınız (cihaz tanımlayıcıları gibi cihaz bilgileriyle birlikte) bize iletilir ve sesli komutlarınızı metne dönüştürürüz. Ayrıca Samsung, özellikleri değerlendirebilmemiz ve iyileştirebilmemiz için sesli komutları ve ilgili metinleri toplayabilir. Samsung sadece uzaktan kumandadaki veya ekranınızdaki etkinleştirme düğmesine basıp veya bir uyandırma sözcüğünü (ör. “Hi, Bixby”) söyleyip uzaktan kumandadaki veya Smart TV'daki mikrofona konuşarak Smart TV için yaptığınız belirli arama talebiyle ilgili sesli komutlarınızı toplar.
Ses Tanımayı etkinleştirmediğiniz takdirde ses tanıma özelliklerini kullanamazsınız.
İstediğiniz zaman Ayarlar menüsünü ziyaret ederek Ses Tanıma'yı devre dışı bırakabilirsiniz. Ancak bu durum Ses Tanıma özelliklerini kullanmanızı engelleyebilir.

Ses Tanıma hakkında daha ayrıntılı bilgiler için lütfen bu Ekin alt kısmındaki Ses Tanıma Gizlilik Bildirimine bakın.

Üçüncü Taraflar
Bir video izlediğinizde veya bir üçüncü tarafça sunulan uygulamalara veya içeriğe eriştiğinizde bu sağlayıcının Smart TV'niz (ör. IP adresi ve cihaz kimlikleri), talep edilen işlem (ör. video kiralama veya satın alma talebiniz) ve uygulama ya da hizmet kullanımınız hakkındaki bilgileri toplayabileceğini ve alabileceğini lütfen unutmayın. Samsung, bu sağlayıcıların gizlilik veya güvenlik uygulamalarından sorumlu değildir. Dikkatli olmalı ve kullandığınız üçüncü taraf Internet siteleri ve hizmetleri için geçerli gizlilik bildirimlerini incelemesiniz.

Ülkeye Özgü Özellikler
Bu Smart TV Ekinde açıklanan özelliklerden birinin veya birkaçının, yaşadığınız yere bağlı olarak tarafınıza sunulamayacağını lütfen unutmayın.

SES TANIMA HİZMETİ GİZLİLİK BİLDİRİMİ

Yürürlüğe Girme Tarihi: 30 nisan 2019

Samsung Electronics ve bağlı şirketleri gizliliğinizle ilgili endişelerinize saygı duyar. Bu Gizlilik Bildirimi, Ses Tanıma hizmeti ("Ses Hizmeti") aracılığıyla topladığımız kişisel bilgiler için geçerlidir.

Ses Hizmeti, kullanıcıların yalnızca seslerini kullanarak Samsung ürünlerinde içerik bulup izlemelerine ve dünyalarını yönetmelerine yönelik özellikler sunan bir hizmettir. Özellikleri arasında, içerik arama ve bu içeriklerin Samsung Smart TV ile kontrolünde doğal dil işleme; kullanıcıların Samsung Smart TV'lerinden bekledikleri Internet, hava durumu ve diğer hizmetler vardır.

Seçtiğiniz dile bağlı olarak, gelişmiş ses tanıma özelliği Bixby'yi kullanabilir ve bu özelliğin keyfini çıkarabilirsiniz. Bixby etkinken Samsung Smart TV'nizin ekranındaki simgeler, başlıklar veya diğer işaretlerden bu özelliği ayırt edebilirsiniz.

Bu Gizlilik Bildirimi, kişisel bilgilerinizin Ses Hizmetiyle bağlantılı olarak nasıl kullanılacağı hakkında ayrıntılı, özel bilgiler sağlar ve Ses Hizmetini almanız için geçerli olan ve https://account.samsung.com/membership/pp adresinde bulunabilen Samsung Gizlilik Politikası ile bağlantılı olarak değerlendirilmelidir.

Bu Gizlilik Bildiriminde, Ses Hizmeti aracılığıyla toplanan bilgi türleri, bilgileri nasıl kullanabileceğimiz ve bilgileri kullanmamız ile ilgili olarak size sunulan seçenekleri açıklıyoruz.  Samsung kişisel bilgilerin işlenmesi ile ilgili veri sorumlusudur.

HANGİ BİLGİLERİ TOPLUYORUZ?
Ses Hizmeti aracılığıyla sizin hakkınızda farklı yollarla bilgi edinebiliriz. Elde ettiğimiz kişisel bilgi türleri şunlardır:

•	Samsung hesap bilgileri (İsteğe Bağlı). Smart TV'nizde Samsung hesabınıza oturum açtığınızda, adınız, e-posta adresiniz ve Samsung hesap kimliği gibi Ses Hizmetine erişmek için kullanılan Samsung hesabınızla ilişkili bilgileri toplayabiliriz.

•	Ses Hizmeti Etkileşimleri. Ses komutlarınızın (sorularınız, istekleriniz ve talimatlarınız gibi) kaydı, görüntüleriniz ve diğer girişler ile Hizmetlerden aldığınız bilgiler (tepkiler, yanıtlar ve içerikler gibi) dahil olmak üzere Hizmetlerle olan etkileşimleriniz aracılığıyla Ses Hizmetiyle alıp verdiğiniz bilgileri toplayabiliriz. Aynı zamanda, size Hizmetleri (müzik yayını ve hava durumu gibi) sunmak amacıyla Samsung'dan ve Ses Hizmeti tarafından erişilen veya kullanılan üçüncü taraf uygulamalarından aldığımız bilgiler (kullandığınız uygulamalar, ziyaret ettiğiniz web siteleri ile görüntüler, müzikler, takvim girişleri, yer imleri ve diğer Samsung ve üçüncü taraf uygulamalarından alınan içerikler ve veriler gibi) dahil olmak üzere Ses Hizmetini kullanmanızla ilgili bilgileri de edinebiliriz.

•	Coğrafi Konum Verileri. Size Hizmetleri sunmak gibi belirli amaçlar için IP adresiniz veya girişiniz aracılığıyla elde edilebilen ve TV'nizde posta kodu bilgileriyle saklanan cihazınızın coğrafi konumunu ve konumunuzla ilgili diğer bilgileri alabiliriz.

•	Cihaz ve Uygulama Bilgileri. Ses Hizmeti destekli cihazlarınız hakkındaki cihaz modelleri, işletim sistemi sürümleri, cihaz yapılandırmaları ve ayarları, IP ayarları ile cihaz tanımlayıcıları ve diğer benzersiz tanımlayıcılar gibi bilgileri otomatikleştirilmiş yöntemlerle toplayabiliriz. Ayrıca, cihazlarda Ses Hizmeti ile Samsung ve üçüncü taraf uygulamalar ile hizmetleri kullanmanız (cihazlarınızdaki uygulamaların listesi, cihazlarınızda çalınan müzikler, ziyaret ettiğiniz web siteleri ve yaptığınız aramalar gibi) dahil olmak üzere Ses Hizmeti destekli cihazları nasıl, ne zaman ve ne kadar süreyle kullandığınızla ilgili bilgileri alabiliriz.

BİLGİLERİNİZİ NASIL KULLANIRIZ?
Ses Hizmeti aracılığıyla elde ettiğimiz bilgileri aşağıdakileri yapmak için kullanabiliriz:

•	Ses Hizmeti aracılığıyla belirttiğiniz istekler, sorduğunuz sorular ve verdiğiniz talimatlara yanıt vermek gibi Hizmetleri sunmak;
•	belirli bir Ses Hizmetini kullanabilmeniz için sizi tanımak ve kimliğinizi doğrulamak;
•	kullanıcılarımıza ve Ses Hizmetiyle etkileşim kurma tarzlarına göre uyarlanmış içerikler ve yanıtlar sunmak gibi Ses Hizmetiyle olan deneyiminizi iyileştirmek ve kişiselleştirmek;
•	ayrıca verdiğiniz onayla sizinle ürünler ve hizmetler hakkında iletişim kurmak ve size bildirimler, içerikler, uyarılar, teklifler, promosyonlar, pazarlama bilgileri, iletişim ve reklamlar sunmak;
•	isteklerinize ve sorularınıza yanıt vermek;
•	işimizi yürütmek, değerlendirmek ve iyileştirmek (yeni ürün geliştirmek; ürünlerimizi ve hizmetleri geliştirip iyileştirmek; iletişimlerimizi yönetmek; ürünlerimiz, müşteri tabanımızı ve hizmetleri analiz etmek; pazar araştırması yapmak; veri analizi yapmak ve muhasebe, denetim ve diğer şirket içi görevleri yerine getirmek gibi);
•	üçüncü taraf uygulamalarla ve hizmetlerle etkileşim kurmanızı ve bunları kullanmanızı sağlamak;
•	dolandırıcılığa ve diğer yasa dışı faaliyetlere, hak taleplerine ve diğer yükümlülüklere karşı korumak, bunları saptamak ve engellemek ve
•	yürürlükteki yasal gereklilikler, ilgili sektör standartları ve bu Gizlilik Bildirimi ve Samsung Hesap Gizliliği Politikası da dahil olmak üzere Politikamıza uymak ve bunları uygulamak.

Ses Hizmeti ile Ses Hizmeti özellikli cihazlardaki ve üçüncü taraf uygulamalarındaki, web sitelerindeki ve diğer çevrimiçi hizmetlerdeki çevrimiçi etkinliklerinizle ilgili kişisel bilgileri toplayabiliriz. Hizmetlerimizde üçüncü taraf analitik hizmetlerini kullanabiliriz. Bu analitik hizmetlerini sunan sağlayıcılar Hizmetleri nasıl kullandığınızı analiz etmemize ve Hizmetlerimizi iyileştirmemize yardımcı olmaktadır. Aldığımız bilgiler, örneğin Hizmetlerin nasıl kullanıldığını değerlendirmek, Hizmetlerin sunulmasına yardımcı olmak ve teknik sorunları tanılamak için bu sağlayıcılar ve bilgileri kullanan diğer ilgili üçüncü taraflarca ifşa edilebilir veya doğrudan bunlar tarafından toplanabilir.

Samsung, kişisel bilgileri yukarıda açıklanan amaçlarla işler. Samsung'un kişisel bilgileri işlemeye yönelik yasal dayanağı şunları kapsar: Sizinle Samsung arasındaki sözleşmenin uygulanması için gerekli olan (örneğin, belirli Hizmetleri kullanabilmeniz için size Hizmetleri sunmak ve sizi tanıyıp kimliğinizi doğrulamak için); yasal gerekliliklere uymak için gerekli olan (örneğin, yürürlükteki muhasebe kurallarına uymak ve yetkili makamlara zorunlu açıklamaları yapmak için); Samsung'un yasal çıkarları için gerekli olan (örneğin, sizinle olan ilişkimizi yönetmek ve Hizmetleri iyileştirmek için) bilgileri ve müşterilerimizin onayına bağlı olarak toplanan bilgileri (örneğin, sizinle ürünler ve hizmetler hakkında iletişim kurmak ve size pazarlama bilgileri sunmak için) işlemek. Bunlar istendiği zaman Samsung Gizlilik Politikasının "İletişim" bölümünde belirtildiği gibi bizimle iletişime geçilerek sonradan geri alınabilir ve geri alınmadan önceki onaya dayalı olarak işlemenin yasalara uygunluğunu etkilemez.

Sözleşme gereği olarak, yukarıda açıklanan bilgi işleme süreci için bize kişisel bilgilerinizi vermeniz gerekir. Bize kişisel bilgilerinizi vermezseniz size Ses Hizmeti aracılığıyla sunulan tüm özellikleri sunamayabiliriz.

SEÇENEKLERİNİZ
Ses Hizmetini istediğiniz zaman Ayarlar menüsünden devre dışı bırakabilirsiniz, ancak bu Ses Hizmetini kullanmanızı engelleyebilir.

Ayrıca, hakkınızda elde ettiğimiz kişisel bilgilerle bağlantılı olarak size belirli seçenekler sunarız. Tercihlerinizi güncellemek, bizden aldığınız iletişimleri sınırlandırmak veya bir talebinizi iletmek için lütfen Samsung Gizlilik Politikasının Bizimle Nasıl İletişime Geçeceksiniz kısmında belirtildiği şekilde bizimle iletişime geçin

GİZLİLİK BİLDİRİMİMİZDE YAPILAN GÜNCELLEMELER 
Bu Gizlilik Bildirimi, Hizmetler ile ilgili olarak kişisel bilgi uygulamalarımızdaki ya da yürürlükteki yasalardaki değişiklikleri yansıtmak için düzenli olarak güncellenebilir. Sizi Gizlilik Bildirimimizde yaptığımız önemli bir değişiklikle ilgili olarak bilgilendirmek için web sitemize ve/veya cihazınıza bir bildirim gönderir ve en son ne zaman güncellendiğini bildirimin en üst kısmında belirtiriz.

İLGİ ALANINA DAYALI REKLAM HİZMETİ GİZLİLİK BİLDİRİMİ

Yürürlüğe Girme Tarihi: 30 nisan 2019

Samsung Electronics ve bağlı şirketleri gizliliğinizle ilgili endişelerinize saygı duyar. Bu Gizlilik Bildirimi, İlgi Alanına Dayalı Reklam hizmetleri (“IBA Hizmeti”) aracılığıyla topladığımız kişisel bilgiler için geçerlidir.

Bu Gizlilik Bildirimi, kişisel bilgilerinizin IBA Hizmetiyle bağlantılı olarak nasıl kullanılacağı hakkında ayrıntılı, özel bilgiler sağlar ve IBA Hizmetini almanız için geçerli olan ve https://account.samsung.com/membership/pp adresinde bulunabilen Samsung Gizlilik Politikası ile bağlantılı olarak değerlendirilmelidir.

Bu Gizlilik Bildiriminde, İlgi Alanına-Dayalı Reklamlar aracılığıyla kullanılan bilgi türleri, bilgileri nasıl kullandığımız hakkında ve bilgilerinizi kullanmamız ve haklarınızı kullanmanızla ilgili seçeneklerinizi açıklıyoruz. Samsung kişisel bilgilerin işlenmesi ile ilgili veri sorumlusudur.

IBA HİZMETİ NEDİR?
IBA Hizmeti, web'de, mobil cihazlarda ve tabletlerde Samsung Smart TV'nizde veya doğrusal reklamlar gibi farklı Samsung veya üçüncü taraf platformlarında ve cihazlarınızda Samsung ve üçüncü taraflarca sunulan ürünler ve hizmetler hakkında yararlı, etkileşimli ve ilgi alanına dayalı reklamlar alma ve görüntüleme olanağı sağlamak için tasarlanmıştır.

IBA Hizmeti, cihazlarınızdaki reklamları sizin için daha ilgili hale getirmek üzere TV izleme geçmişiniz (ağlar, kanallar, Samsung Smart TV'nizde ziyaret edilen web siteleri ve izlenen programlar ile bunları izlerken geçen süre), Samsung Smart TV kullanım bilgileriniz ve üçüncü taraf veri kaynaklarından alınan diğer istatistiksel bilgileri esas alır. TV izleme geçmişinizi almak için otomatik içerik tanımayı (ACR) ve diğer teknolojileri kullanabiliriz.

Yukarıdaki bilgilere göre benzer ilgi alanlarını paylaşan Samsung Smart TV sahip grupları oluşturarak bu grupları IBA Hizmeti için kullanırız. Yukarıdaki bilgiler Samsung Smart TV'nizin atandığı grupları ve böylece cihazlarınızın hangi reklamları aldığını belirlemek için kullanılır.

PSID
IBA Hizmetini sunmak amacıyla toplanan cihaz kullanımınızla ilgili bilgiler, PSID adı verilen, rastgele hale getirilmiş, kalıcı olmayan ve sıfırlanabilir bir cihaz tanımlayıcısıyla ilişkilendirilir. PSID'nizi bu Gizlilik Bildiriminin Seçenekleriniz bölümünde belirtildiği gibi sıfırlayabilirsiniz.

HANGİ BİLGİLERİ TOPLUYORUZ?
IBA Hizmeti aracılığıyla, cihazlarınız hakkında farklı yollarla bilgi ediniriz. Elde ettiğimiz bilgi türleri şunlardır:
•	Cihaz Bilgileri. Cihazınızın modeli, işletim sistemi sürümleri, cihaz yapılandırmaları ve ayarları, IP adresi, cihaz tanımlayıcıları ve diğer tanımlayıcılar gibi bilgileri toplarız.
•	Cihaz Kullanım ve Günlük Bilgileri. IBA Hizmeti ve cihazlardaki Samsung ile üçüncü taraf uygulamaları ve hizmetleri (cihazlarınızdaki uygulamaların listesi gibi) dahil olmak üzere cihazlarınızı nasıl, ne zaman ve ne kadar süreyle kullandığınıza ilişkin bilgileri toplarız.
•	İzleme Bilgileri. TV izleme geçmişinizi toplarız. TV izleme geçmişiniz, Samsung Smart TV'nizde görüntülediğiniz ağlar, kanallar, ziyaret ettiğiniz web siteleri ve izlediğiniz programlar ile bunları izlemek için harcadığınız süreye ilişkin bilgileri içerir. Bu TV izleme geçmişini almak için ACR ve başka teknolojiler kullanabiliriz.
•	İstatistiksel Bilgiler. Genelleştirilmiş konum ve tahmini yaş grubu gibi sizinle ve cihazlarınızla ilgili istatistiksel bilgileri kullanabiliriz. Bu istatistiksel bilgileri üçüncü taraf servis sağlayıcılar gibi ticari olarak sunulan kaynaklardan (yasaların izin verdiği ölçüde) elde ederiz. Yalnızca bu bilgilerin yürürlükteki yasalara uygun olarak elde edildiğini, ayrıca kullanım ve ifşa için bize sunulabileceğini garanti eden üçüncü taraf servis sağlayıcılarla çalışırız.

Samsung'un sunucuları, IBA Hizmeti ile olan etkileşimleriniz, coğrafi konumunuz ve IBA Hizmetini almak için kullandığınız cihazlar gibi IBA Hizmeti ile etkileşim kurduğunuz zamanki bilgileri alır.

BİLGİLERİNİZİ NASIL KULLANIRIZ?
IBA Hizmeti aracılığıyla elde ettiğimiz bilgileri aşağıdakileri yapmak için kullanırız:

•	size IBA Hizmetini sunmak;
•	deneyiminizi IBA Hizmetiyle iyileştirmek ve özelleştirmek;
•	ayrı onayınızla sizinle e-posta ve anında ileti bildirimi aracılığıyla Samsung ve üçüncü taraflarca sunulan ilgi alanlarınıza göre uyarlanmış ürünler ve hizmetlerle ilgili iletişime geçmek;
•	isteklerinize ve sorularınıza yanıt vermek;
•	işimizi yürütmek, değerlendirmek ve iyileştirmek (yeni ürün geliştirmek; ürünlerimizi ve hizmetleri geliştirip iyileştirmek; iletişimlerimizi yönetmek; ürünlerimiz, müşteri tabanımızı ve hizmetleri analiz etmek; pazar araştırması yapmak; veri analizi yapmak ve muhasebe, denetim ve diğer şirket içi görevleri yerine getirmek gibi); 
•	dolandırıcılığa ve diğer yasa dışı faaliyetlere, hak taleplerine ve diğer yükümlülüklere karşı korumak, bunları saptamak ve engellemek ve
•	yürürlükteki yasal gereklilikler, ilgili sektör standartları ve bu Gizlilik Bildirimi ve Samsung Hesap Gizliliği Politikası de dahil olmak üzere Politikalarımıza uymak ve bunları uygulamak.

Samsung, kişisel bilgileri yukarıda açıklanan amaçlarla işler. Samsung'un kişisel bilgileri işlemeye yönelik yasal dayanağı şunları kapsar: Sizinle Samsung arasındaki sözleşmenin uygulanması için gerekli olan (örneğin, belirli Hizmetleri kullanabilmeniz için size IBA Hizmetini sunmak ve sizi tanıyıp kimliğinizi doğrulamak için); yasal gerekliliklere uymak için gerekli olan (örneğin, yürürlükteki muhasebe kurallarına uymak ve yetkili makamlara zorunlu açıklamaları yapmak için); Samsung'un yasal çıkarları için gerekli olan (örneğin, sizinle olan ilişkimizi yönetmek ve IBA Hizmetini iyileştirmek için) bilgileri ve müşterilerimizin onayına bağlı olarak toplanan bilgileri (örneğin, sizinle ürünler ve hizmetler hakkında iletişim kurmak ve size pazarlama bilgileri sunmak için) işlemek. Bunlar istendiği zaman bu Gizlilik Bildiriminin Seçenekleriniz bölümünde belirtildiği gibi bizimle iletişime geçilerek sonradan geri alınabilir ve geri alınmadan önceki onaya dayalı olarak işlemenin yasalara uygunluğunu etkilemez.

IBA Hizmetini almak üzere gereklilik olarak, yukarıda açıklanan bilgi işleme süreci için bize kişisel bilgilerinizi vermeniz gerekir. Bize kişisel bilgilerinizi vermezseniz size IBA Hizmeti aracılığıyla sunulan tüm özellikleri sunamayabiliriz.

SEÇENEKLERİNİZ
PSID'inizi istediğiniz zaman ayarlar menüsünü ziyaret ederek sıfırlayabilirsiniz ve sıfırlamanızın ardından, TV izleme geçmişiniz ve Smart TV kullanım bilgilerinizin bağlantısı önceki PSID'den kaldırılır. PSID'nizi sıfırlarsanız IBA Hizmetinin kalitesinin etkilenebileceğini unutmayın.

Ayrıca, IBA Hizmetini istediğiniz zaman Samsung Smart TV'nizdeki Ayarlar menüsünden devre dışı bırakabilirsiniz.

IBA Hizmeti ile ilgili gizlilik seçiminizin, özellikle TV izleme geçmişinizi veya Samsung Smart TV kullanım bilgilerinizi temel alan diğer reklam ve pazarlama türlerini alıp almayacağınızı ya da bunların size sunulup sunulmayacağını etkilemeyeceğini lütfen unutmayın. Bu diğer reklam ve pazarlama türleri, genelleştirilmiş konum gibi bilgiler ve diğer tahmini veya ortaya çıkan bilgileri temel alacaktır. Bu bilgiler ilgi alanlarınızı temel almadığından daha az ilgili olabilir.

GİZLİLİK BİLDİRİMİMİZDE YAPILAN GÜNCELLEMELER
Bu Gizlilik Bildirimi, IBA Hizmeti ile ilgili olarak kişisel bilgi uygulamalarımızdaki ya da yürürlükteki yasalardaki değişiklikleri yansıtmak için düzenli olarak güncellenebilir. Sizi Gizlilik Bildirimimizde yaptığımız önemli bir değişiklikle ilgili olarak bilgilendirmek için web sitemize ve/veya cihazınıza bir bildirim gönderir ve en son ne zaman güncellendiğini bildirimin en üst kısmında belirtiriz.

Samsung yazdırma ve fotokopi ürünleri artık HP ürün ailesinin parçasıdır. Lütfen şu bağlantıdaki HP Gizlilik Bildirimi'ne bakın: http://www.hp.com/go/privacy.