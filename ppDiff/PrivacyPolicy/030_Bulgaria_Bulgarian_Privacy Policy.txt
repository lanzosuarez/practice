ОСНОВНИ МОМЕНТИ В ПРАВИЛАТА ЗА ПОВЕРИТЕЛНОСТ НА SAMSUNG

Samsung Electronics знае колко е важна поверителността за нашите клиенти. Ние искаме да сме сигурни, че сте наясно как събираме и използваме Вашите лични данни чрез всички наши устройства и услуги на Samsung, от мобилни телефони и таблети до телевизори, битови уреди, онлайн услуги и др.

Доколкото тези Правила за поверителност се отнасят за всички наши услуги, предоставяме и допълнителна информация относно поверителността във връзка с конкретни услуги, където това е необходимо.

ОБЩ ПРЕГЛЕД НА ЛИЧНИТЕ ДАННИ

Ние събираме лични данни, които ни предоставяте директно, информация за начина на използване на услугите ни от Ваша страна и информация от източници – трети страни. Ние използваме тази информация, за да Ви предоставяме услуги, да разберем начина, по който използвате услугите ни, с цел да подобряваме и персонализираме начина Ви на работа и да разработваме най-подходящите приложения, технологии и съдържание за нашите клиенти. Ние използваме лични данни и за да предоставяме персонализирани реклами, съобразени с интересите Ви.

СПОДЕЛЯНЕ НА ВАШИТЕ ЛИЧНИ ДАННИ

Възможно е да споделяме Вашите лични данни с филиали на Samsung Electronics, както и с дружества, които предоставят услуги от името на Samsung Electronics. Възможно е също да споделяме Вашите лични данни с доверени партниращи дружества, като доставчици на мобилни услуги или застрахователни дружества, които Ви предоставят поискани от Вас продукти и услуги и информация за продукти и услуги, които вероятно Ви интересуват. Ние споделяме лични данни с правоохранителни органи, когато това се изисква от законодателството или за защита на Samsung Electronics и неговите потребители.

1. КАКВА ИНФОРМАЦИЯ СЪБИРАМЕ? 
2. КАК ИЗПОЛЗВАМЕ ИНФОРМАЦИЯТА ЗА ВАС? 
3. С КОГО СПОДЕЛЯМЕ ВАШАТА ИНФОРМАЦИЯ?
4. КАК ПОДДЪРЖАМЕ ИНФОРМАЦИЯТА ЗА ВАС ЗАЩИТЕНА?
5. КЪДЕ ИЗПРАЩАМЕ ВАШИТЕ ДАННИ?
6. КАКВИ СА ПРАВАТА ВИ?
7. КОЛКО ДЪЛГО СЪХРАНЯВАМЕ ВАШАТА ИНФОРМАЦИЯ?
8. КАКВИ УСЛУГИ ОТ ТРЕТИ СТРАНИ ПОЛЗВАМЕ?
9. ВРЪЗКА С НАС

ПРАВИЛА ЗА ПОВЕРИТЕЛНОСТ НА SAMSUNG

Дата на влизане в сила: 30 април 2019 г.

Настоящите Правила за поверителност важат за всички наши устройства и услуги на Samsung, от мобилни телефони и таблети до телевизори, битови уреди, онлайн услуги и други, наричани заедно „Услуги“.

Важно да проверявате често за актуализации на Правилата за поверителност. Ние може да актуализираме периодично настоящите Правила за поверителност, за да отразяват промени в нашите практики по отношение на личните данни във връзка с Услугите или промени в действащото законодателство. Ние ще публикуваме уведомление на нашия уеб сайт и/или на Вашето устройство, за да Ви информираме предварително за всички съществени промени в нашите Правила за поверителност, както и ще посочим в началото на Правилата за поверителност кога са били актуализирани за последен път. Най-новата версия на Правилата за поверителност ще бъде винаги достъпна тук: https://account.samsung.com/membership/pp.

КАКВА ИНФОРМАЦИЯ СЪБИРАМЕ?

Samsung Electronics събира Ваши лични данни по различни начини.

Информация, която предоставяте директно

Някои Услуги Ви позволяват да ни предоставяте директно информация. Например:

•	Когато създавате акаунт или профил при нас, може да Ви поискаме информация, като Вашето име, дата на раждане или имейл адрес.
•	Ако поръчате продукт или платена услуга от нас, може да поискаме Вашето име, адрес, информация за контакт и данни за доставка и разплащане, за да обработим поръчката Ви.
•	За да Ви отговорим, когато се свързвате с нашия екип за Обслужване на клиенти, може да ни трябва информация за потвърждаване на Вашата самоличност и продукта, за който отправяте запитване.
•	Когато комуникирате с нашия екип за Обслужване на клиенти или друг персонал, тази комуникация ще бъде предавана през нашите системи.
•	Ако споделите своите контакти, ние ще събираме телефонните им номера и други данни за контакт, за да се улесни споделянето на файлове и изпращането на съобщения. Вие можете да изключите или ограничите тези функции от менюто „Настройки“ на Вашите устройства.

Информация за използването на Услугите от Ваша страна

Освен информацията, която предоставяте, ще събираме информация за използването на Услугите ни от Ваша страна чрез софтуера на Вашите устройства или с други средства. Ще събираме:

•	Информация за устройството: Вашият хардуерен модел, информация за хардуера на устройството, IMEI номер и други уникални идентификатори, телефонен номер, сериен номер, код на продажбата, записи на достъпа, текущата софтуерна версия, MCC (мобилен код на държавата), MNC (мобилен код на мрежата), MAC адрес, IP адрес, бисквитки, пиксели, информация за абонаменти, версии на операционни системи и настройки на устройствата, които ползвате за достъп до Услугите.
•	Лог информация: диагностична и техническа информация, информация за грешки и използване, като времето и продължителността на употребата на Услугата от Ваша страна, термини в заявките за търсене, когато въвеждате термини за търсене в устройството си във връзка с конкретна Услуга на Samsung, както и информация, съхранявана в бисквитки, които поставяме в устройствата Ви.
•	Информация за местоположението: GPS сигнал на Вашето устройство или информация за близките точки за Wi-Fi достъп и антени на клетъчната мрежа, която може да ни се предава, когато използвате определени Услуги и активирате функцията за местоположение.
•	Гласова информация: записи на Вашия глас, които ние правим и съхраняваме на сървърите си, когато активирате тази функция и използвате гласови команди, за да управлявате Услуга, или когато се свързвате с нашия екип за Обслужване на клиенти. Имайте предвид, че ако работим с доставчик на услуги, явяващ се трета страна, предоставяща услуги за преобразуване на реч в текст, този доставчик може да получава и съхранява определени гласови команди в съответствие със сключения договор между нас и доверения ни доставчик на услуги – трета страна.
•	Информация от клавиатура на Samsung: написаните от Вас думи, когато сте активирали функцията за Предвиждане на текст. Тази функция може да бъде предложена във връзка с Вашия акаунт за Samsung, за да се синхронизират данните за използване на други Ваши мобилни устройства от Samsung. Можете да изчистите данните, като отидете в настройките за Предвиждане на текст.
•	Информация за преглеждане: посетените мрежи, канали и уеб сайтове и преглежданите програми на Вашите устройства, както и продължителността на преглеждането им.
•	Друга информация относно Вашата употреба на Услугите, като приложенията, които използвате, уеб сайтовете, които посещавате, и как взаимодействате със съдържание, предлагано чрез Услуга.

Обществено или търговски достъпна или споделена информация

Понякога събираме обществено или търговски достъпна информация, включително от използваните от Вас социални мрежи, и я комбинираме с друга информация за Вас, за да разпознаваме по-добре Вашите нужди, интереси и предпочитания. Също така, понякога събираме информация за Вас, когато я предоставят други хора чрез използването на нашите Услуги, например Вашето име и информация за контакт, когато други ви изпратят съобщение или споделят файл с Вас.

Друга информация, която събираме

Възможно е също да събираме друга информация за Вас, Вашите устройства или използването на Услугите от Ваша страна, каквато сте се съгласили да ни изпратите.

Аналитични услуги на трети страни

Чрез определени Услуги може да събираме лична информация за Вашите онлайн дейности в уеб сайтове и на свързани устройства, както и в уеб сайтове, устройства, приложения и други онлайн функции и услуги на трети страни. Може да използваме аналитични услуги на трети страни в Услугите, например тези на Google Analytics. Доставчиците на услуги, които администрират тези аналитични услуги, ни помагат да анализираме Вашето използване на Услугите, както и да подобряваме Услугите. Информацията, която получаваме, може да бъде разкривана на или събирана директно от тези доставчици и от други съответни трети страни, които използват информацията, например, за да оценяват използването на Услугите, да подпомагат администрирането на Услугите и да диагностицират технически проблеми. За да научите повече за Google Analytics, посетете http://www.google.com/analytics/learn/privacy.html и https://www.google.com/policies/privacy/partners/.

Вашите възможности за избор

Можете да изберете да не ни предоставите определени видове информация, например поискана информация като част от регистрирането на акаунт за Samsung. В някои случаи това може да ограничи възможността да използвате някои Услуги. Ще направим всичко възможно да обясним тези ограничения, когато искаме Ваша информация, за да можете да вземете информирано решение. Например, Samsung Cloud Ви дава възможност да архивирате данните си и да създадете точка за възстановяване; но Samsung Cloud няма предназначение да съхранява или обработва чувствителна информация.

КАК ИЗПОЛЗВАМЕ ИНФОРМАЦИЯТА ЗА ВАС?

Използваме информацията, която събираме, за следните цели:
•	За да съдействаме на Вас или Вашето устройство да се регистрирате за наши Услуги
•	За да предоставим Услуга или функция, която заявявате
•	За да предоставяме персонализирано съдържание и персонализирани услуги въз основа на миналите Ви дейности при използването на нашите Услуги
•	За да предоставяме персонализирани реклами, промоции и предложения, които вероятно Ви интересуват, на нашите уеб сайтове, на уеб сайтове на трети страни и онлайн платформи като сайтове на социални медии
•	За да предоставяме промоции и предложения посредством директна маркетингова комуникация, само когато сте ни дали отделното си съгласие
•	За да анализираме нашите продукти и услуги с цел да опознаваме по-добре клиентите си, за да Ви предлагаме най-уместната комуникация, услуги и начин на взаимодействие
•	За да Ви запитваме за Вашето мнение относно нашите продукти и услуги и да провеждаме анкети сред клиентите, с Ваше отделно съгласие, ако се изисква
•	За да осигуряваме актуализации на софтуер и услуги по поддръжка за Вашите устройства
•	За да спазваме законите и правните процедури
•	За да защитаваме правата, имуществото или безопасността на Samsung Electronics или който и да било от филиалите, бизнес партньорите или клиентите ни

Ние събираме и комбинираме информацията, която получаваме за Вас чрез нашите Услуги, устройства или други източници, за да Ви осигурим по-добро потребителско изживяване. Например, можете да използвате данните в акаунта си за Samsung не само за Услугата, за която сте се регистрирали, но и за други Услуги, които използват акаунти за Samsung. Ние използваме също информацията, която ни предоставяте директно или чрез други източници, както е описано по-горе, за да Ви предоставяме съдържание, което вероятно харесвате или което сте персонализирали. 

Имате право на избор по отношение на Вашите данни. Вижте раздела КАКВИ СА ПРАВАТА ВИ?, за да научите повече.

[Само за пребиваващи в Европейското икономическо пространство (ЕИП)]

Samsung обработва лични данни за целите, описани по-горе. Правното основание на Samsung да обработва лични данни включва обработване:
(i)	За да можем да изпълняваме обещанията си към Вас, например да Ви предоставяме Услуга
(ii)	За да допринасяме за осъществяването на свои бизнес интереси (например, да управляваме отношенията си с Вас и да подобряваме обслужването Ви като клиент), включително общуването чрез нашия уеб сайт, уеб сайтове на трети страни и онлайн платформи
(iii)	За да спазваме законите и правните процедури
(iv)	С Ваше съгласие (например, да изпращаме директни маркетингови комуникации). Ако дадете съгласието си, винаги можете да го оттеглите, като се свържете с нас, както е посочено в раздела ВРЪЗКА С НАС на настоящите Правила за поверителност.

Samsung Electronics е администраторът на лични данни по отношение на Вашите лични данни, както е описано по-горе. За някои директни маркетингови комуникации и някои персонализирани реклами в Европа Samsung Electronics (UK) Limited, базирано във Великобритания, е също администратор на лични данни по отношение на Вашите лични данни. Някои от европейските филиали на Samsung също обработват Ваши лични данни в съответните си държави. Където е приложимо, европейският филиал на Samsung има собствени местни Правила за поверителност на уеб сайта си, за да разясни необходимото в тази връзка.

С КОГО СПОДЕЛЯМЕ ВАШАТА ИНФОРМАЦИЯ?

Ние ще разкриваме Ваша информация вътрешно в рамките на нашия бизнес, но само на онези, на които е нужна за по-нататъшното предоставяне на Услуги или за оказване на съдействие по Вашите искания. 

Ние ще разкриваме Ваша информация и на следните лица, само до степента, нужна за предоставяне на нашите Услуги:

•	Филиали: други дружества от групата на Samsung Electronics, които контролираме или притежаваме. 
•	Бизнес партньори: партньори, с които работим съвместно за предоставяне на поисканите или закупените от Вас Услуги. Например, може да работим с банка, за да можете да използвате някоя от нашите Услуги, за да правите по-бързи и по-ефективни разплащания. Тези бизнес партньори контролират и управляват Ваша лична информация.
•	Доставчици на услуги: внимателно подбрани дружества, предоставящи услуги за нас или от наше име, например такива, които ни съдействат за извършване на поправки, центрове за връзка с клиентите, дейности по обслужването на клиенти, реклама, включително персонализирани реклами в нашите уеб сайтове, уеб сайтове на трети страни или онлайн платформи), провеждане на анкети за удовлетвореност на клиентите или таксуване, или изпращащи имейли от наше име. Тези доставчици са също така обвързани със защитата на Вашата информация.
•	Други партньори, когато това се изисква от законодателството или при необходимост за защита на нашите Услуги: например, може да е необходимо разкриване на Вашата информация по силата на закон, правна процедура или съдебно решение. Държавни органи могат също да поискат от нас Ваша информация за целите на правоприлагането, националната сигурност, антитероризма или други проблеми, свързани с обществената сигурност.
•	Други страни във връзка с корпоративни транзакции: можем да разкрием Ваша информация на трета страна като част от сливане, прехвърляне, придобиване или продажба, както и в случай на несъстоятелност.
•	Други страни с Ваше съгласие или по Ваше указание: в допълнение към разкриването, описано в настоящите Правила за поверителност, възможно е да споделяме информация за Вас с трети страни, когато отделно се съгласите със или поискате такова споделяне.

КАК ПОДДЪРЖАМЕ ИНФОРМАЦИЯТА ЗА ВАС ЗАЩИТЕНА?

Ние се отнасяме сериозно към защитата на данните. Осигурили сме физически и технически мерки за поддържане на сигурността на събираната от нас информация. Все пак, молим да имате предвид, че въпреки предприетите разумни стъпки за защита на Вашата информация, няма уеб сайт, интернет връзка, компютърна система или безжична връзка, която да е напълно защитена.

КЪДЕ ИЗПРАЩАМЕ ВАШИТЕ ДАННИ?

Вашето използване на нашите Услуги ще включва предаване, съхранение и обработване на Ваши лични данни извън държавата, в която се намира постоянният Ви адрес, в съответствие с настоящите правила. В частност, Вашите лични данни ще бъдат предавани в Република Корея. Имайте предвид, че законите за защита на данните, както и другите закони в страните, в които може да бъде прехвърлена информацията за Вас, може да не са толкова стриктни, колкото законите във Вашата страна.

[Само за пребиваващи в Европейското икономическо пространство (ЕИП)]

В допълнение, използването от Ваша страна на Услугите може да обхваща също предаване, съхранение и обработка на Ваши лични данни в други държави. Тези държави, без да се ограничават до, включват държавите в Европейското икономическо пространство, Съединените американски щати, Китай, Сингапур, Виетнам, Индия, Канада, Филипините и Япония. Ние ще предприемаме необходимите мерки, съобразно действащото законодателство, да осигурим защитата на Вашите лични данни. Такива мерки включват използването на стандартни договорни клаузи за защита на прехвърлянето на данни извън ЕИП. За повече информация или за да получите копие от действащите договорни споразумения, свържете се с нас. Вижте раздела ВРЪЗКА С НАС. 

КАКВИ СА ПРАВАТА ВИ?

Вашата лична информация е Ваше притежание. Можете да изискате от нас да предоставим подробности относно каква информация сме събрали и можете да поискате изтриването ú или коригиране на неточности в нея. Можете също да изискате от нас да ограничим обработването, споделянето или прехвърлянето на Ваши лични данни, както и да Ви предоставим събраните от нас Ваши лични данни, за да ги използвате за лични цели. Но искането за изтриване на Вашите лични данни може да доведе също до загуба на достъп до предоставяни от нас Услуги. Ние няма да изтриваме данни, чието запазване се изисква от закон.

За да отправите заявка във връзка с Ваши права или да направите запитване, свържете се с нас. Вижте раздела ВРЪЗКА С НАС.

КОЛКО ДЪЛГО СЪХРАНЯВАМЕ ВАШАТА ИНФОРМАЦИЯ?

Ние няма да съхраняваме Вашата лична информация за по-дълго от необходимото за целите, за които е била събрана. Това означава, че информацията ще бъде унищожена или изтрита от нашите системи, когато вече не е необходима.

Ние предприемаме съответните стъпки, за да гарантираме, че обработваме и съхраняваме информация за Вас само въз основа на следната логика:

1.	Поне за времетраенето, през което се използва информацията, за да Ви се предоставя услуга
2.	Както се изисква по закон, договор или във връзка с наши законоустановени задължения
3.	Само доколкото е необходимо за целта, за която информацията е била събрана или се обработва, или за по-дълго, ако се изисква по договор, от действащото законодателство или за статистически цели, при осигуряване на подходящи гаранции.

КАКВИ УСЛУГИ ОТ ТРЕТИ СТРАНИ ПОЛЗВАМЕ?

Част от съдържанието, рекламите и функционалността в нашите Услуги се предоставят от трети страни. Тези трети страни може да използват бисквитки, маяци, проследяващи пиксели и други инструменти за събиране на информация за използването на тези Услуги от Ваша страна. Тези трети страни не се контролират пряко от Samsung, поради което Ви препоръчваме да се запознаете с техните правила за поверителност, за да сте наясно как те използват Вашите данни.

За някои приложения и услуги, включително социални мрежи, ние получаваме и съхраняваме информация за влизане, която ни позволявате да получаваме, когато се свързвате с тези приложения и услуги.

ВРЪЗКА С НАС

Можете да се свържете с нас, за да актуализирате своите предпочитания, да коригирате информацията си, да подадете заявка или да ни зададете въпроси.

Можете да се свържете с нас и на адрес:

Администратор на лични данни
Samsung Electronics Co., Ltd.
129, Samsung-ro, Yeongtong-gu,
Suwon-si, Gyeonggi-do 16677, Republic of Korea

[Само за пребиваващи в Европейското икономическо пространство (ЕИП)]

Samsung Electronics има офиси в цяла Европа, за да Ви гарантираме, че на Вашата заявка или запитване ще бъде отговорено от екипа по защита на данните, базиран във Вашия регион.

Най-лесният начин да се свържете с нас е през нашата Страница за поддръжка на личните данни на адрес https://www.samsung.com/request-desk. 

Можете да се свържете с нас и на адрес:

Длъжностно лице по защита на данните за Европа
Samsung Electronics (UK) Limited
Samsung House, 1000 Hillswood Drive, Chertsey, Surrey KT16 0PS

Можете да подадете жалба пред съответния надзорен орган, ако считате, че нашето обработване на Вашите лични данни нарушава действащото законодателство. Данни за контакт с всички надзорни органи за ЕС можете да намерите на адрес https://ec.europa.eu/newsroom/article29/item-detail.cfm?item_id=612080.

ПРАВИЛА ЗА ПОВЕРИТЕЛНОСТ НА SAMSUNG – ДОПЪЛНЕНИЕ ЗА SMART TV

Услугата Samsung Smart TV предлага набор от функции за предоставяне на разширено видео съдържание, персонализирано използване на телевизора, филми, връзки с услуги за социални мрежи, както и възможност за управление и взаимодействие с Вашия Smart TV чрез гласови команди. Ние събираме, използваме, споделяме и съхраняваме информация чрез Вашия Smart TV и свързаните към Smart TV устройства по начините, описани в Правилата за поверителност на Samsung. Допълнението предоставя допълнителни подробности относно практиките за поверителност за някои функции на Smart TV.

Smart TV е предназначен за лесно намиране и използване на видео програми и друго съдържание. Например, имате достъп до информация за телевизионните програми на живо, разпространявани от Вашия кабелен или сателитен оператор, и до видео съдържание „при поискване“, разпространявано от трети страни – доставчици на съдържание – чрез позволяващи търсене справочници, показвани на Вашия Smart TV.
За телевизионните програми на живо ние определяме кое съдържание да бъде достъпно за Вас, отчасти въз основа на пощенския Ви код. Освен това, Smart TV Ви помага да намирате и използвате друго съдържание от Smart TV, което е по-подходящо за Вас, чрез маркиране на програми и съдържание, които има вероятност да са Ви интересни, или чрез предоставяне на допълнителни услуги, подобряващи зрителското Ви изживяване. Ние базираме тези препоръки и допълнителни услуги на:
•	информацията за съдържанието, което сте преглеждали, закупували, изтегляли или гледали чрез стрийминг в приложенията на Samsung на Вашия Smart TV или други устройства (за информацията за гледане на телевизия вж. раздела „Услуги по информация за гледане“ по-долу);
•	информацията за приложенията, които сте отваряли чрез Smart TV;
•	информацията за Вашите кликвания върху „Харесвам“, „Не харесвам“, „Гледайте сега“ и други бутони на Вашия Smart TV;
•	думите за търсене, които въвеждате във функциите за търсене на Smart TV, включително когато търсите конкретно видео съдържание;
•	друга информация за използването на Smart TV и за устройството, включително, но без да се ограничава до IP адрес, лог данни, информация, която идентифицира конфигурацията на Вашия хардуер или софтуер, информация за браузъра и страниците, които разглеждате.

Услуги по информация за гледане
Това известие за поверителност следва да се чете съвместно с Правилата за поверителност на Samsung, които важат също за получаването на персонализирано гледане на Smart TV и се намират на адрес https://account.samsung.com/membership/pp.
За да Ви доставим специално и персонализирано удоволствие със Smart TV, някои от нашите функции и услуги ще разчитат на Вашата хронология на гледане на телевизия и информация за използването на Smart TV.
Хронологията на гледане на телевизия съдържа информация за посетените мрежи, канали и уеб сайтове и за гледаните програми на Вашия Smart TV, както и продължителността на гледането им.
Ние може да използваме автоматично разпознаване на съдържание (ACR) и други технологии, за да събираме тази информация. Вашият Smart TV предава видео откъси или данни от телевизионния тунер, за да се определят гледаните програми.
Вие можете по всяко време да промените избора си за поверителност, като отидете в менюто за настройки и деактивирате изцяло по Ваше усмотрение определена функция или услуга, в който случай ще бъде прекратено събирането на Вашата хронология на гледане на телевизия за конкретната деактивирана функция или услуга.

[Само за пребиваващи в Европейското икономическо пространство (ЕИП)]

Вашето използване на нашите Услуги ще включва предаване, съхранение и обработване на Ваши лични данни извън държавата, в която се намира постоянният Ви адрес, към Южна Корея, в съответствие с тези правила. В допълнение, използването от Ваша страна на Услугите може да обхваща също предаване, съхранение и обработване на Ваши лични данни в други държави. Тези държави, без ограничаване до, може да бъдат държави в Европейското икономическо пространство, Съединените американски щати и Канада. Имайте предвид, че законите за защита на данните, както и другите закони в страните извън Европейското икономическо пространство, в които може да бъде предадена информация за Вас, може да не са толкова стриктни, колкото законите във Вашата страна. Ние ще предприемаме необходимите мерки, съобразно действащото законодателство, да осигурим защитата на Вашите лични данни. Такива мерки включват използването на стандартни договорни клаузи за защита на прехвърлянето на данни извън ЕИП. За повече информация или за получаване на копие от действащите договорни споразумения се свързвайте с нас на нашата Страница за поддръжка на личните данни (https://www.samsung.com/request-desk).
Имайте предвид, че Вашият избор за поверителност може да повлияе на достъпността или качеството на конкретната услуга, базирана на информация за гледане.

Услуги за реклами въз основа на интереси
Услугите за реклами въз основа на интереси („Услуги IBA“) са създадени, за да дават възможност за получаване и преглед на полезни, интерактивни и създадени въз основа на интереси реклами за продукти и услуги, предлагани от Samsung и трети страни на Вашия Samsung Smart TV или на различни платформи или устройства на Samsung и трети страни, включително по търговски канали, в интернет, на мобилни устройства и таблети.

За да бъдат рекламите във Вашите устройства по-уместни за Вас, Услугите IBA ще се базират на Вашата хронология на гледането на телевизия (включително информация за посетените мрежи, канали и уеб сайтове и за гледаните програми на Вашия Samsung Smart TV и времето, през което ги гледате), информацията за използването на Samsung Smart TV и други статистически данни, получени от надеждни източници на данни – трети страни. Може да използваме автоматично разпознаване на съдържание (ACR) и други технологии, за да поддържаме Вашата хронология на гледане на телевизия.

Въз основа на горната информация ние създаваме групи от притежатели на Samsung Smart TV със сходни интереси и използваме тези групи за Услугите IBA. Информацията по-горе се използва за определяне на групите, в които се включва Вашият Samsung Smart TV, и по този начин за рекламите, които Вашите устройства ще получават.

Във всеки един момент можете да деактивирате Услугите IBA, като отворите менюто „Настройки“ на Вашия Samsung Smart TV.

Имайте предвид, че Вашият избор на поверителност по отношение на Услугите IBA няма да повлияе на получаването или предлагането на други видове реклами и маркетингово съдържание, които не са специално въз основа на хронологията на гледане на телевизия или информацията за използването на Samsung Smart TV. Тези други видове реклами и маркетингово съдържание ще се базират на друга информация, например обобщено местоположение и друга изчислена или предположена информация. Възможно е те да са по-малко подходящи, защото не са въз основа на Вашите интереси.

За по-подробна информация относно Услугите IBA вж. Известието за поверителност на Услугите IBA най-долу в това Допълнение.

PSID
Хронологията на гледане и информацията за използването на Вашия Smart TV, събрани за целите на предоставянето на реклами въз основа на интереси, ще бъдат свързани със случаен, непостоянен и нулиращ се идентификатор на устройство, наречен „Идентификатор за персонализирани услуги“ или „PSID“.
Във всеки един момент можете да нулирате своя PSID, като отидете в менюто „Настройки“ на Smart TV, а след нулирането хронологията на гледане на Smart TV и информацията за използването на Smart TV, на които се базират рекламите въз основа на интереси, повече няма да са свързани с предишния PSID. Имайте предвид, че ако нулирате своя PSID, персонализираните реклами и рекламите въз основа на интереси може да не са така добре съобразени с Вашите предпочитания.

Гласово разпознаване
Можете да управлявате своя Smart TV и да използвате много от функциите му чрез гласови команди.
Ако активирате Гласово разпознаване, ще можете да взаимодействате с Вашия Smart TV с гласа си. С цел предоставяне на функцията за гласово разпознаване, Вашите гласови команди може да се предават (заедно с информация за устройството Ви, включително идентификатори на устройството) към нас, а ние ще преобразуваме Вашите гласови команди в текст, за да предоставяме функциите за гласово разпознаване. Освен това Samsung може да събира гласовите команди и съответния текст, за да можем да оценяваме и усъвършенстваме функциите. Samsung ще събира Вашите гласови команди, когато направите конкретна заявка към Smart TV, като кликнете върху бутона за активиране на дистанционното управление или на екрана или с произнасяне на дума за събуждане (например „Hi, Bixby“) и говорите в микрофона на дистанционното управление или на Smart TV.
Ако не активирате Гласово разпознаване, няма да можете да използвате функциите за гласово разпознаване.
Можете да деактивирате Гласово разпознаване по всяко време, като влезете в менюто „Настройки“. След това обаче няма да можете да използвате функциите за гласово разпознаване.

За по-подробна информация относно Гласово разпознаване вж. Известието за поверителност най-долу в това Допълнение.

Трети страни
Имайте предвид, че когато гледате видео или отваряте приложения или съдържание, предоставяни от трета страна, този доставчик може да събира или да получава информация за Вашия Smart TV (например неговия IP адрес и идентификатори на устройство), заявената транзакция (например Вашата заявка за закупуване или вземане под наем на видео) и използването от Ваша страна на приложението или услугата. Samsung не поема отговорност за практиките за поверителност или защита на тези доставчици. Бъдете внимателни и преглеждайте декларациите за поверителност за уеб сайтовете и услугите на трети страни, които използвате.

Специфични за страната функции
Имайте предвид, че една или повече от функциите, описани в това Допълнение за Smart TV, може да не са налични за Вашето устройство, в зависимост от мястото, където живеете.

ИЗВЕСТИЕ ЗА ПОВЕРИТЕЛНОСТ ЗА УСЛУГАТА ЗА ГЛАСОВО РАЗПОЗНАВАНЕ

Дата на влизане в сила: 30 април 2019 г.

Samsung Electronics и нейните свързани дружества уважават Вашата загриженост относно поверителността на информацията. Настоящото Известие за поверителност се отнася за личната информация, която събираме чрез услугата Гласово разпознаване („Гласовата услуга“).

Гласовата услуга е услуга, която дава възможност на потребителите да намират и гледат съдържание, както и да управляват обкръжението си от продукти на Samsung с помощта само на гласа си. Нейната функционалност включва обработване на естествен език при търсене на съдържание и управление на Samsung Smart TV, интернет, времето и други услуги, които потребителите очакват от своите Samsung Smart TV.

В зависимост от избрания от Вас език, можете да използвате и да се възползвате от разширената функция за разпознаване на глас Bixby. Когато е активирана Bixby, ще можете да я познаете по иконите, банерите и други знаци на екрана на Samsung Smart TV.

Настоящото Известие за поверителност предоставя допълнително специална информация относно начина, по който се използват Вашите лични данни във връзка с Гласовата услуга, и следва да се чете съвместно с Правилата за поверителност на Samsung, които важат и за получаването на Гласовата услуга и могат да бъдат намерени на адрес https://account.samsung.com/membership/pp.

В това Известие за поверителност описваме видовете информация, събирани чрез Гласовата услуга, начина, по който може да използваме информацията и предоставения за Вас избор по отношение на нашето използване на информацията. Samsung е администраторът на лични  данни по отношение на обработването на лични данни.

КАКВА ИНФОРМАЦИЯ СЪБИРАМЕ?
Чрез Гласовата услуга ние може да получаваме информация за Вас по различни начини. Видовете лична информация, която получаваме, включват:

•	Samsung акаунт информация (по избор). Когато влезете в Samsung акаунта на Вашия Smart TV, ние може да събираме информацията, свързана с Вашия Samsung акаунт, използван за достъп до Гласовата услуга, като например Вашите име, имейл адрес и идентификационен номер на Samsung акаунта.

•	Взаимодействия с Гласовата услуга. Ние може да събираме информацията, която обменяте с Гласовата услуга чрез взаимодействията си с Услугите, включително записите на гласовите Ви команди (като например Вашите въпроси, заявки и инструкции), Вашите снимки, взаимодействия с докосване и други въвеждания, както и информацията, която получавате от Услугите (като например реакции, отговори и съдържание). Ние също така можем да получаваме друга информация, свързана с използването на Гласовата услуга от Ваша страна (като например информация, свързана с приложенията, които използвате, уеб сайтовете, които посещавате, и списъците Ви с контакти, снимките, музиката, записите в календара, отметките, бележките, будилника, както и съдържанието и данните от други приложения, уеб сайтове и услуги на Samsung и трети страни), която получаваме от приложения и услуги на Samsung и трети страни, до които е осъществен достъп или са използвани от Гласовата услуга за предоставяне на Услугите към Вас (като например стрийминг на музика и прогноза за времето).

•	Данни за геолокация. Можем да получаваме точната геолокация на устройството Ви и друга информация, свързана с Вашето местоположение, чрез съхранените в телевизора данни за пощенския код, които можем да получим чрез IP адреса Ви, или директно въведени от Вас, за конкретни цели, например за да Ви предоставяме Услугите.

•	Информация за приложения и устройства. Ние може да събираме информация чрез автоматични средства относно Вашите устройства, на които сте разрешили Гласовата услуга, като например модели на устройствата, версии на операционна система, конфигурации и настройки на устройствата, IP адреси и идентификатори на устройствата, както и други уникални идентификатори. В допълнение, можем да получаваме информация относно това как, кога и за колко време използвате своите устройства, на които сте разрешили Гласовата услуга, включително Вашето използване на Гласовата услуга и приложения и услуги на Samsung и на трети страни на устройствата Ви (като например списък на приложенията на устройствата Ви, музика, пускана на устройствата Ви, уеб сайтове, които посещавате, и търсения, които извършвате).

КАК ИЗПОЛЗВАМЕ ИНФОРМАЦИЯТА ЗА ВАС?
Може да използваме информацията, която получаваме чрез Гласовата услуга:

•	за да Ви предоставяме Услугите, като например да отговаряме на Ваши заявки, въпроси и инструкции, които задавате чрез Гласовата услуга;
•	за да Ви идентифицираме и да удостоверяваме самоличността Ви, така че да можете да използвате Гласовата услуга;
•	за да подобряваме и персонализираме работата Ви с Гласовата услуга, например чрез предоставяне на съдържание и отговори, приспособени спрямо нашите потребители и начина, по който те си взаимодействат с Гласовата услуга;
•	за да комуникираме с Вас (с Ваше отделно съгласие) относно нашите продукти и услуги, както и за да Ви предоставяме уведомления, съдържание, предупреждения, оферти, промоции, маркетингова информация, съобщения и реклами;
•	за да отговаряме на Ваши заявки и запитвания;
•	за да осъществяваме, оценяваме и подобряваме нашия бизнес (включително да разработваме нови продукти; да подобряваме и усъвършенстваме нашите продукти и услуги; да управляваме нашите комуникации; да анализираме нашите продукти, клиентската база и услугите; да провеждаме маркетингови проучвания; да извършваме анализи на данни, както и да осъществяваме счетоводни, одиторски и други вътрешни функции);
•	за да Ви осигурим възможност да взаимодействате със и да използвате определени приложения и услуги на трети страни;
•	за да осигурим защита срещу, да идентифицираме и да предотвратяваме измами и други престъпни дейности, искове и други отговорности; и
•	за да се съобразяваме със и да прилагаме съответните нормативни изисквания, действащите отраслови стандарти и нашите политики, включително настоящото Известие за поверителност и Правилата за поверителност за Samsung акаунта.

Чрез Гласовата услуга можем да събираме лична информация за Вашите онлайн дейности чрез устройства, на които сте разрешили Гласовата услуга, както и в приложения, уеб сайтове и други онлайн услуги на трети страни. Можем да използваме аналитични услуги на трети страни в нашите Услуги. Доставчиците, които администрират тези аналитични услуги, ни помагат да анализираме Вашето използване на Услугите, както и да подобряваме нашите Услуги. Информацията, която получаваме, може да бъде разкривана на или събирана директно от тези доставчици или от други съответни трети страни, които използват информацията, например за да оценяват използването на Услугите, да подпомагат предоставянето на Услугите и да диагностицират технически проблеми.

Samsung обработва лични данни за целите, описани по-горе. Правните основания, въз основа на които Samsung обработва лични данни, включват обработване, което е: необходимо за изпълнението на договора между Вас и Samsung (например, за да Ви предоставяме Услугите и да Ви идентифицираме и да удостоверяваме самоличността Ви, за да можете да използвате определени Услуги); необходимо за осигуряването на съответствие със законови изисквания (например за спазване на приложимите счетоводни правила и за извършване на задължителни разкривания на информация към правоприлагащи органи); необходимо за целите на легитимните интереси на Samsung (например, за управление на нашите взаимоотношения с Вас и за подобряване на Услугите); и на базата на съгласие от страна на нашите клиенти (например, за да комуникираме с Вас относно наши продукти и услуги, както и за да Ви предоставяме маркетингова информация), което в последствие може да бъде оттеглено по всяко време чрез свързване с нас, както е указано в раздела „Как да се свържете с нас“ на Правилата за поверителност на Samsung, без да се засяга законосъобразността на обработването, извършено въз основа на съгласието преди оттеглянето му.

От Вас се изисква, като необходимо условие за сключване на договор, да ни предоставите лични данни за обработване, както е описано по-горе. Ако не ни предоставите личните данни, няма да можем да Ви предоставяме всички функции, налични чрез Гласовата услуга.

ВАШИТЕ ВЪЗМОЖНОСТИ
Можете да деактивирате Гласовата услуга по всяко време, като влезете в менюто „Настройки“, но това може да Ви попречи да ползвате Гласовата услуга.

Също така, ние Ви предлагаме определени избори, свързани с личната информация, която получаваме за Вас. За да актуализирате своите предпочитания, да ограничите съобщенията, които получавате от нас, или да подадете заявка, се свържете с нас, както е указано в раздела „Как да се свържете с нас“ на Правилата за поверителност на Samsung.

АКТУАЛИЗАЦИИ НА НАШЕТО ИЗВЕСТИЕ ЗА ПОВЕРИТЕЛНОСТ
Това Известие за поверителност може да се актуализира периодично, за да отразява промени в нашите практики по отношение на личната информация във връзка с Услугите, както и промени в действащото законодателство. Ние ще публикуваме уведомление на нашия уеб сайт и/или на Вашето устройство, за да Ви информираме за всички съществени промени в нашето Известие за поверителност, както и ще посочим в началото на Известието кога е било актуализирано за последен път.

ИЗВЕСТИЕ ЗА ПОВЕРИТЕЛНОСТ ЗА УСЛУГАТА ЗА РЕКЛАМИ ВЪЗ ОСНОВА НА ИНТЕРЕСИ

Дата на влизане в сила: 30 април 2019 г.

Samsung Electronics и нейните свързани дружества уважават Вашата загриженост относно поверителността на информацията. Това Известие за поверителност се прилага за личната информация, която събираме чрез услугите за реклами въз основа на интереси („Услугата IBA“).

Това Известие за поверителност предоставя допълнително специална информация относно начина, по който се използват Вашите лични данни във връзка с Услугата IBA, и следва да се чете съвместно с Правилата за поверителност на Samsung, които важат и за получаването на Услугата IBA и могат да бъдат намерени на адрес https://account.samsung.com/membership/pp.

В това Известие за поверителност описваме видовете информация, използвана чрез реклами въз основа на интереси, как имаме право да използваме информацията и изборите, налични за Вас по отношение на нашето използване на информацията и упражняването на Вашите права. Samsung е администраторът на данни за обработка на лични данни.

КАКВО ПРЕДСТАВЛЯВА УСЛУГАТА IBA?
Услугата IBA е предвидена да осигури възможността за получаване и гледане на полезни, интерактивни и базиращи се на интереси реклами на продукти и услуги, предлагани от Samsung и трети страни, на Вашия Samsung Smart TV или на различни платформи или устройства на Samsung и трети страни, включително линейни реклами, в интернет, на мобилни устройства и таблети.

За да бъдат рекламите във Вашите устройства по-подходящи за Вас, Услугата IBA ще разчита на Вашата хронология на гледането на телевизия (включително информация за посетените мрежи, канали и уеб сайтове и за гледаните програми на Вашия Samsung Smart TV и продължителността на времето, прекарано в гледането им), информацията за използването на Samsung Smart TV и други статистически данни, получени от надеждни източници на трети страни. Може да използваме автоматично разпознаване на съдържание (ACR) и други технологии, за да проследяваме Вашата хронология на гледане на телевизия.

Въз основа на горната информация ние създаваме групи от притежатели на Samsung Smart TV със сходни интереси и използваме тези групи за Услугата IBA. Информацията по-горе се използва за определяне на групите, в които се включва Вашият Samsung Smart TV, и по този начин на рекламите, които Вашите устройства ще получават.

PSID
Информацията за използването на Вашето устройство, която се събира за целите на предоставяне на Услугата IBA, ще бъде свързана към рандомизиран, непостоянен и нулиращ се идентификатор на устройството, наречен PSID. Можете да нулирате своя PSID, както е описано в раздела „Вашите възможности“ в настоящото Известие за поверителност.

КАКВА ИНФОРМАЦИЯ СЪБИРАМЕ?
Чрез Услугата IBA получаваме информация за Вашите устройства по различни начини. Видовете информация, която получаваме, включват:
•	Информация за устройството. Ние събираме информация, като модел на устройството, версии на операционни системи, конфигурация и настройки на устройството, IP адрес, идентификатори на устройства и други идентификатори.
•	Информация за използване на устройства и лог информация. Ние събираме информация относно това как, кога и за колко време използвате своите устройства, включително Вашите взаимодействия с Услугата IBA и приложения и услуги на Samsung и трети страни на устройствата (например списък на приложенията в устройствата Ви).
•	Информация за гледане. Събираме данни за Вашата хронология на гледане на телевизия. Вашата хронология на гледане включва информация за посетените мрежи, канали и уеб сайтове и за гледаните програми на Вашия Samsung Smart TV, както и продължителността на гледането им. Може да използваме автоматично разпознаване на съдържание (ACR) и други технологии, за да проследим тази хронология на гледане на телевизия.
•	Статистическа информация. Ние може да използваме статистическа информация за Вас или Вашите устройства, например обобщено местоположение и преценка за възрастова група. Получаваме тази статистическа информация от търговско достъпни източници (доколкото е позволено по закон), като например нашите доставчици на услуги – трети страни. Работим само с доставчици на услуги – трети страни, които гарантират, че тази информация е получена в съответствие с действащото законодателство и може да ни бъде предоставена за използване и разкриване.

Сървърите на Samsung получават информация, когато си взаимодействате с Услугата IBA, като например информация за Вашето използване на Услугата IBA, Вашата геолокация и устройствата, които използвате за получаване на Услугата IBA.

КАК ИЗПОЛЗВАМЕ ИНФОРМАЦИЯТА ЗА ВАС?
Използваме информацията, която събираме чрез Услугата IBA:

•	за да Ви предоставяме Услугата IBA;
•	за да подобряваме и персонализираме работата Ви с Услугата IBA;
•	за да комуникираме с Вас (с отделно съгласие от Ваша страна) чрез имейли и мигновени съобщения относно продукти и услуги, предлагани от Samsung и трети страни, избрани специално за Вас според Вашите интереси;
•	за да отговаряме на Ваши заявки и запитвания;
•	за да осъществяваме, оценяваме и подобряваме нашия бизнес (включително да разработваме нови продукти; да подобряваме и усъвършенстваме нашите продукти и услуги; да управляваме нашите комуникации; да анализираме нашите продукти, клиентската база и услугите; да провеждаме маркетингови проучвания; да извършваме анализи на данни, както и да осъществяваме счетоводни, одиторски и други вътрешни функции);
•	за да осигурим защита срещу, да идентифицираме и да предотвратяваме измами и други престъпни дейности, искове и други отговорности; и
•	за да се съобразяваме със и да прилагаме съответните нормативни изисквания, действащите отраслови стандарти и нашите политики, включително настоящото Известие за поверителност и Правилата за поверителност за Samsung акаунта.

Samsung обработва лични данни за целите, описани по-горе. Правните основания, въз основа на които Samsung обработва лични данни, включват обработване, което е: необходимо за изпълнението на договора между Вас и Samsung (например, за да Ви предоставяме Услугата IBA и да Ви идентифицираме и удостоверяваме самоличността Ви); необходимо за осигуряването на съответствие със законови изисквания (например за спазване на приложимите счетоводни правила и за извършване на задължителни разкривания на информация към правоприлагащи органи); необходимо за целите на легитимните интереси на Samsung (например, за управление на нашите взаимоотношения с Вас и за подобряване на Услугата IBA); и на базата на съгласие от страна на нашите клиенти (например, за да комуникираме с Вас относно наши продукти и услуги, както и за да Ви предоставяме маркетингова информация), което впоследствие може да бъде оттеглено по всяко време чрез менюто „Настройки“, както е указано в раздела „Вашите избори“ на настоящото Известие за поверителност, без да се засяга законосъобразността на обработването, извършено въз основа на съгласието преди оттеглянето му.

От Вас се изисква, като необходимо условие за получаване на Услугата IBA, да ни предоставите лични данни за обработване, както е описано по-горе. Ако не ни предоставите личните данни, няма да можем да Ви предоставяме всички функции, налични чрез Услугата IBA.

ВАШИТЕ ВЪЗМОЖНОСТИ
Вие можете по всяко време да нулирате своя PSID, като отидете в менюто „Настройки“, и след нулирането му Вашата хронология на гледане на телевизия и информацията за използването на Smart TV вече няма да бъде свързана с предишния PSID. Имайте предвид, че ако нулирате своя PSID, това може да повлияе на качеството на Услугата IBA.

Освен това, във всеки един момент можете да деактивирате Услугата IBA, като отидете в менюто „Настройки“ на Вашия Samsung Smart TV.

Имайте предвид, че Вашият избор на поверителност по отношение на Услугата IBA няма да повлияе на получаването или предлагането на други видове реклами и маркетингово съдържание, които не са специално въз основа на хронологията на гледане на телевизия или информацията за използването на Samsung Smart TV. Тези други видове реклами и маркетингово съдържание ще се базират на друга информация, например обобщено местоположение и друга изчислена или предположена информация. Възможно е те да са по-малко подходящи, защото не се основават на Вашите интереси.

АКТУАЛИЗАЦИИ НА НАШЕТО ИЗВЕСТИЕ ЗА ПОВЕРИТЕЛНОСТ
Това Известие за поверителност може да се актуализира периодично, за да отразява промени в нашите практики по отношение на личните данни във връзка с Услугата IBA, както и промени в действащото законодателство. Ние ще публикуваме уведомление на нашия уеб сайт и/или на Вашето устройство, за да Ви информираме за всички съществени промени в нашето Известие за поверителност, както и ще посочим в началото на Известието кога е било актуализирано за последен път.

Продуктите на Samsung за принтиране и копиране вече са част от продуктовата гама на HP. Моля, вижте Декларацията за поверителност на HP на следния адрес: http://www.hp.com/go/privacy.