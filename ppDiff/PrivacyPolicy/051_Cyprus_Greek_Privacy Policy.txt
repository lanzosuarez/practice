ΣΗΜΑΝΤΙΚΟΤΕΡΑ ΣΗΜΕΙΑ ΤΗΣ ΠΟΛΙΤΙΚΗΣ ΑΠΟΡΡΗΤΟΥ ΤΗΣ SAMSUNG

Στη Samsung Electronics γνωρίζουμε πόσο σημαντικό είναι το απόρρητο για τους πελάτες μας. Θέλουμε να είμαστε βέβαιοι ότι κατανοείτε πώς συλλέγουμε και χρησιμοποιούμε τα προσωπικά δεδομένα σας σε όλες τις συσκευές και τις υπηρεσίες της Samsung, από τα κινητά τηλέφωνα και τα tablet μέχρι τις τηλεοράσεις, τις οικιακές συσκευές, τις online υπηρεσίες και άλλα.

Παρόλο που η παρούσα Πολιτική Απορρήτου ισχύει για όλες τις υπηρεσίες μας, θα παράσχουμε και επιπλέον πληροφορίες σχετικά με την προστασία των προσωπικών δεδομένων που σχετίζεται με συγκεκριμένες υπηρεσίες όταν είναι απαραίτητο.

ΕΠΙΣΚΟΠΗΣΗ ΤΩΝ ΠΡΟΣΩΠΙΚΩΝ ΠΛΗΡΟΦΟΡΙΩΝ

Συλλέγουμε προσωπικές πληροφορίες που μας παρέχετε απευθείας, πληροφορίες σχετικά με το πώς χρησιμοποιείτε τις υπηρεσίες μας και πληροφορίες από τρίτες πηγές. Χρησιμοποιούμε αυτές τις πληροφορίες για να σας παρέχουμε υπηρεσίες, να κατανοήσουμε τον τρόπο με τον οποίο χρησιμοποιείτε τις υπηρεσίες μας, ώστε να μπορέσουμε να βελτιώσουμε και να εξατομικεύσουμε την εμπειρία σας, καθώς και για να αναπτύξουμε τις πιο συναφείς εφαρμογές, τεχνολογίες και περιεχόμενο για τους πελάτες μας. Επίσης, χρησιμοποιούμε προσωπικές πληροφορίες για να παρέχουμε διαφημίσεις που είναι προσαρμοσμένες στα ενδιαφέροντά σας.

ΚΟΙΝΟΠΟΙΗΣΗ ΤΩΝ ΠΡΟΣΩΠΙΚΩΝ ΠΛΗΡΟΦΟΡΙΩΝ ΣΑΣ

Ενδέχεται να κοινοποιήσουμε τις προσωπικές πληροφορίες σας στις συνδεόμενες εταιρείες της Samsung Electronics, καθώς και σε εταιρείες που παρέχουν υπηρεσίες εκ μέρους της Samsung Electronics. Επίσης, ενδέχεται να κοινοποιήσουμε τις προσωπικές πληροφορίες σας σε αξιόπιστες συνεργαζόμενες εταιρείες, όπως σε παρόχους υπηρεσιών κινητής τηλεφωνίας ή σε ασφαλιστικές εταιρείες, οι οποίες σας παρέχουν προϊόντα και υπηρεσίες που ζητάτε και πληροφορίες σχετικά με προϊόντα και υπηρεσίες που μπορεί να σας ενδιαφέρουν. Κοινοποιούμε προσωπικές πληροφορίες στις αρχές εφαρμογής του νόμου όταν αυτό απαιτείται από τη νομοθεσία ή για λόγους προστασίας της Samsung Electronics και των χρηστών της.

1. ΤΙ ΠΛΗΡΟΦΟΡΙΕΣ ΣΥΛΛΕΓΟΥΜΕ; 
2. ΠΩΣ ΧΡΗΣΙΜΟΠΟΙΟΥΜΕ ΤΙΣ ΠΛΗΡΟΦΟΡΙΕΣ ΣΑΣ; 
3. ΣΕ ΠΟΙΟΥΣ ΚΟΙΝΟΠΟΙΟΥΜΕ ΤΙΣ ΠΛΗΡΟΦΟΡΙΕΣ ΣΑΣ; 
4. ΠΩΣ ΔΙΑΤΗΡΟΥΜΕ ΑΣΦΑΛΕΙΣ ΤΙΣ ΠΛΗΡΟΦΟΡΙΕΣ ΣΑΣ; 
5. ΠΟΥ ΑΠΟΣΤΕΛΛΟΥΜΕ ΤΑ ΔΕΔΟΜΕΝΑ ΣΑΣ; 
6. ΠΟΙΑ ΕΙΝΑΙ ΤΑ ΔΙΚΑΙΩΜΑΤΑ ΣΑΣ; 
7. ΓΙΑ ΠΟΣΟ ΔΙΑΣΤΗΜΑ ΔΙΑΤΗΡΟΥΜΕ ΤΙΣ ΠΛΗΡΟΦΟΡΙΕΣ ΣΑΣ; 
8. ΤΙ ΥΠΗΡΕΣΙΕΣ ΤΡΙΤΩΝ ΧΡΗΣΙΜΟΠΟΙΟΥΜΕ; 
9. ΕΠΙΚΟΙΝΩΝΗΣΤΕ ΜΑΖΙ ΜΑΣ 

SAMSUNG ΠΟΛΙΤΙΚΗ ΑΠΟΡΡΗΤΟΥ

Ημερομηνία ισχύος: 30 Απρίλιος 2019

Η παρούσα Πολιτική Απορρήτου ισχύει για όλες τις συσκευές και τις υπηρεσίες της Samsung, από τα κινητά τηλέφωνα και τα tablet μέχρι τις τηλεοράσεις, τις οικιακές συσκευές, τις online υπηρεσίες και άλλες υπηρεσίες, οι οποίες συλλογικά ονομάζονται Υπηρεσίες.

Είναι σημαντικό να πραγματοποιείτε συχνά ελέγχους για ενημερώσεις στην Πολιτική Απορρήτου. Η παρούσα Πολιτική Απορρήτου ενδέχεται να ενημερώνεται κατά διαστήματα, προκειμένου να ενσωματώνει τις αλλαγές στις πρακτικές περί προσωπικών δεδομένων που εφαρμόζουμε σε σχέση με τις Υπηρεσίες ή αλλαγές στην κείμενη νομοθεσία. Θα δημοσιεύουμε μια σχετική ειδοποίηση στην ιστοσελίδα μας ή/και θα αποστέλλουμε μια σχετική ειδοποίηση στη συσκευή σας, ενημερώνοντάς σας εκ των προτέρων για ουσιαστικές αλλαγές στην Πολιτική Απορρήτου. Στην αρχή κάθε ειδοποίησης θα αναφέρεται η πιο πρόσφατη ενημέρωση της Πολιτικής Απορρήτου. Η πιο πρόσφατη έκδοση της Πολιτικής Απορρήτου θα είναι πάντα διαθέσιμη εδώ: https://account.samsung.com/membership/pp.

ΤΙ ΠΛΗΡΟΦΟΡΙΕΣ ΣΥΛΛΕΓΟΥΜΕ;

Η Samsung Electronics συλλέγει τις προσωπικές σας πληροφορίες με διάφορους τρόπους.

Πληροφορίες που παρέχετε απευθείας

Ορισμένες Υπηρεσίες σας δίνουν τη δυνατότητα να μας παρέχετε πληροφορίες απευθείας. Για παράδειγμα:

•	Όταν δημιουργήσετε ένα λογαριασμό ή προφίλ σε εμάς, ενδέχεται να ζητήσουμε πληροφορίες όπως το όνομα, την ημερομηνία γέννησης ή τη διεύθυνση email σας.
•	Εάν παραγγείλετε προϊόν ή υπηρεσία επί πληρωμή από εμάς, ενδέχεται να ζητήσουμε το όνομά σας, διεύθυνση, στοιχεία επικοινωνίας, καθώς και πληροφορίες αποστολής και πληρωμής για λόγους επεξεργασίας της παραγγελίας σας.
•	Για να απαντήσουμε σε ερωτήσεις κατά την επικοινωνία σας με την Εξυπηρέτηση πελατών, ίσως χρειαστούμε πληροφορίες για να επαληθεύσουμε την ταυτότητά σας και το προϊόν για το οποίο ρωτάτε.
•	Όταν επικοινωνείτε με το προσωπικό της Εξυπηρέτησης πελατών ή με άλλο προσωπικό των Υπηρεσιών, οι επικοινωνίες σας θα μεταδίδονται μέσω των συστημάτων μας.
•	Εάν μας κοινοποιήσετε τις επαφές σας, θα συλλέξουμε τους αριθμούς τηλεφώνου τους και άλλα στοιχεία επικοινωνίας προς διευκόλυνση της κοινής χρήσης αρχείων και της ανταλλαγής μηνυμάτων. Μπορείτε να απενεργοποιήσετε ή να περιορίσετε αυτές τις λειτουργίες, από τις "Ρυθμίσεις" στις συσκευές σας.

Πληροφορίες σχετικά με την από μέρους σας χρήση των Υπηρεσιών

Επιπλέον των πληροφοριών που παρέχετε, θα συλλέγουμε πληροφορίες σχετικά με την από μέρους σας χρήση των Υπηρεσιών μας μέσω του λογισμικού στις συσκευές σας, καθώς και με άλλα μέσα. Θα συλλέγουμε τα εξής:

•	Πληροφορίες συσκευής: Το μοντέλο υλικού, οι πληροφορίες υλικού της συσκευής, ο αριθμός IMEI και άλλα μοναδικά αναγνωριστικά συσκευής, ο αριθμός τηλεφώνου, ο σειριακός αριθμός, ο κωδικός πωλήσεων, η εγγραφή πρόσβασης, η τρέχουσα έκδοση λογισμικού, το MCC (κωδικός αναγνώρισης χώρας), το MNC (κωδικός αναγνώρισης δικτύου κινητής τηλεφωνίας), η διεύθυνση MAC, η διεύθυνση IP, cookies, pixel, πληροφορίες συνδρομών, εκδόσεις λειτουργικού συστήματος και ρυθμίσεις των συσκευών που χρησιμοποιείτε για την πρόσβαση στις Υπηρεσίες.
•	Πληροφορίες αρχείων καταγραφής: Πληροφορίες διάγνωσης, τεχνικές πληροφορίες και πληροφορίες σφαλμάτων και χρήσης, όπως είναι η ώρα και η διάρκεια της από μέρους σας χρήσης των Υπηρεσιών, οι όροι ερωτημάτων αναζήτησης όταν εισάγετε όρους αναζήτησης στη συσκευή σας σχετικά με μια συγκεκριμένη Υπηρεσία Samsung και τυχόν πληροφορίες οι οποίες αποθηκεύονται σε cookies που έχουμε ορίσει στις συσκευές σας.
•	Πληροφορίες τοποθεσίας: Το σήμα GPS της συσκευής σας ή πληροφορίες σχετικά με κοντινά σημεία πρόσβασης Wi-Fi και πυλώνες κινητής τηλεφωνίας που μπορεί να πραγματοποιούν μεταδόσεις σε εμάς, όταν χρησιμοποιείτε ορισμένες Υπηρεσίες και ενεργοποιείτε τη λειτουργία Tοποθεσίας.
•	Πληροφορίες φωνής: Εγγραφές της φωνής σας που πραγματοποιούμε και αποθηκεύουμε στους διακομιστές μας, όταν ενεργοποιείτε αυτήν τη λειτουργία και χρησιμοποιείτε φωνητικές εντολές για τον έλεγχο μιας Υπηρεσίας ή όταν επικοινωνείτε με την ομάδα Εξυπηρέτησης πελατών. Έχετε υπόψη ότι εάν συνεργαζόμαστε με τρίτο πάροχο υπηρεσιών που παρέχει υπηρεσίες μετατροπής ομιλίας σε κείμενο εκ μέρους μας, ο συγκεκριμένος πάροχος μπορεί να λαμβάνει και να αποθηκεύει ορισμένες φωνητικές εντολές σύμφωνα με τη σύμβαση που έχει συναφθεί ανάμεσα σε εμάς και τον αξιόπιστο τρίτο πάροχο υπηρεσιών.
•	Samsung Πληροφορίες πληκτρολογίου: Οι λέξεις που πληκτρολογείτε όταν ενεργοποιείτε τη λειτουργία έξυπνης δημιουργίας κειμένου. Αυτή η λειτουργία ενδέχεται να προσφέρεται σε συνδυασμό με το λογαριασμό σας Samsung, για συγχρονισμό των δεδομένων που χρησιμοποιούνται στις άλλες κινητές συσκευές Samsung που διαθέτετε. Μπορείτε να διαγράψετε τα δεδομένα μέσω των ρυθμίσεων έξυπνης δημιουργίας κειμένου.
•	Πληροφορίες προβολής: Τα δίκτυα, τα κανάλια, οι ιστοσελίδες που έχετε επισκεφτεί και τα προγράμματα που έχετε παρακολουθήσει στις συσκευές σας και ο χρόνος που αφιερώσατε κατά την παρακολούθησή τους.
•	Άλλες πληροφορίες σχετικά με την από μέρους σας χρήση των Υπηρεσιών, όπως οι εφαρμογές που χρησιμοποιείτε, οι ιστοσελίδες που επισκέπτεστε και ο τρόπος αλληλεπίδρασής σας με περιεχόμενο που προσφέρεται μέσω κάποιας Υπηρεσίας.

Δημόσια ή εμπορικά διαθέσιμες ή κοινόχρηστες πληροφορίες

Ορισμένες φορές συλλέγουμε δημόσια ή εμπορικά διαθέσιμες πληροφορίες, όπως πληροφορίες από κοινωνικά δίκτυα που χρησιμοποιείτε και τις συνδυάζουμε με άλλες πληροφορίες σχετικά με εσάς, ώστε να μπορούμε να κατανοούμε καλύτερα τις ανάγκες, τα ενδιαφέροντα και τις προτιμήσεις σας. Επίσης, μερικές φορές συλλέγουμε πληροφορίες σχετικά με εσάς όταν αυτές παρέχονται από άλλα άτομα που χρησιμοποιούν τις Υπηρεσίες μας, όπως το όνομα και τα στοιχεία επικοινωνίας σας όταν άλλα άτομα σας στέλνουν κάποιο μήνυμα ή σας κοινοποιούν αρχεία.

Άλλες πληροφορίες που συλλέγουμε

Ενδέχεται, επίσης, να συλλέγουμε άλλες πληροφορίες σχετικά με εσάς, τις συσκευές σας ή την από μέρους σας χρήση των Υπηρεσιών, τις οποίες συναινείτε να μας αποστέλλετε.

Ανάλυση τρίτων

Μέσω ορισμένων Υπηρεσιών, ενδέχεται να συλλέγουμε προσωπικά δεδομένα σχετικά με τις online δραστηριότητές σας σε ιστοσελίδες και συνδεδεμένες συσκευές με την πάροδο του χρόνου, καθώς και σε ιστοσελίδες, συσκευές, εφαρμογές και άλλες λειτουργίες και υπηρεσίες τρίτων. Ενδέχεται να χρησιμοποιούμε υπηρεσίες ανάλυσης τρίτων στις Υπηρεσίες, όπως εκείνες της Google Analytics. Οι πάροχοι υπηρεσιών που διαχειρίζονται αυτές τις υπηρεσίες ανάλυσης μας βοηθούν να αναλύουμε τη χρήση των Υπηρεσιών από εσάς και να βελτιώνουμε τις Υπηρεσίες. Οι πληροφορίες που λαμβάνουμε ενδέχεται να γνωστοποιούνται σε ή να συλλέγονται απευθείας από αυτούς τους παρόχους και άλλους σχετικούς τρίτους που χρησιμοποιούν τις πληροφορίες, π.χ. για την αξιολόγηση της χρήσης των Υπηρεσιών, τη διαχείριση των Υπηρεσιών και τη διάγνωση τεχνικών προβλημάτων. Για να μάθετε περισσότερα σχετικά με το Google Analytics, ανατρέξτε στη διεύθυνση http://www.google.com/analytics/learn/privacy.html και στη διεύθυνση https://www.google.com/policies/privacy/partners/.

Οι επιλογές σας

Μπορείτε να επιλέξετε να μην μας παρέχετε ορισμένους τύπους πληροφοριών, όπως πληροφορίες που ζητάμε κατά την εγγραφή λογαριασμού Samsung. Σε ορισμένες περιπτώσεις, αυτό μπορεί να περιορίσει τη δυνατότητά σας για χρήση κάποιων Υπηρεσιών. Θα κάνουμε το καλύτερο δυνατό για να εξηγήσουμε αυτούς τους περιορισμούς όταν θα ζητάμε τις πληροφορίες σας, ώστε να μπορείτε να λάβετε εμπεριστατωμένες αποφάσεις. Για παράδειγμα, με το Samsung Cloud μπορείτε να δημιουργήσετε αντίγραφα ασφαλείας των πληροφοριών σας και να δημιουργήσετε ένα σημείο επαναφοράς. Ωστόσο, το Samsung Cloud δεν σχεδιάστηκε ούτε προορίζεται για την αποθήκευση ή την επεξεργασία ευαίσθητων πληροφοριών.

ΠΩΣ ΧΡΗΣΙΜΟΠΟΙΟΥΜΕ ΤΙΣ ΠΛΗΡΟΦΟΡΙΕΣ ΣΑΣ;

Οι πληροφορίες που συλλέγουμε θα χρησιμοποιηθούν για τους παρακάτω σκοπούς:
•	Για να σας βοηθήσουμε στην εγγραφή σας ή στην εγγραφή της συσκευής σας στις Υπηρεσίες μας
•	Για την παροχή μιας Υπηρεσίας ή λειτουργίας που έχετε ζητήσει
•	Για την παροχή προσαρμοσμένου περιεχομένου και εξατομικευμένων υπηρεσιών, βάσει παλαιότερων δραστηριοτήτων σας στις Υπηρεσίες μας
•	Για την παροχή προσαρμοσμένων διαφημίσεων, προωθητικών ενεργειών και προσφορών που μπορεί να σας ενδιαφέρουν στις δικές μας ιστοσελίδες, σε ιστοσελίδες τρίτων και σε online πλατφόρμες όπως είναι οι ιστότοποι κοινωνικών μέσων
•	Για την παροχή προωθητικών ενεργειών και προσφορών μέσω μηνυμάτων επικοινωνίας άμεσου μάρκετινγκ, μόνο αφού μας έχετε δώσει την ξεχωριστή συναίνεσή σας
•	Για να αναλύσουμε τα προϊόντα και τις υπηρεσίες μας, ώστε να μπορούμε να κατανοήσουμε καλύτερα τους πελάτες μας, προκειμένου να σας προσφέρουμε τις πιο συναφείς επικοινωνίες, υπηρεσίες και εμπειρίες
•	Για να ζητήσουμε την άποψή σας σχετικά με τα προϊόντα και τις υπηρεσίες μας και τη διεξαγωγή ερευνών πελατών, αφού δώσετε την ξεχωριστή συναίνεσή σας εφόσον απαιτείται
•	Για την παροχή ενημερώσεων λογισμικού, υπηρεσιών συντήρησης και υποστήριξης για τις συσκευές σας
•	Για λόγους συμμόρφωσης με τη νομοθεσία και τις νομικές διαδικασίες
•	Για λόγους προστασίας των δικαιωμάτων, της ιδιοκτησίας ή της ασφάλειας της Samsung Electronics ή οποιωνδήποτε συνδεόμενων εταιρειών, εταιρικών συνεργατών ή πελατών της

Χρησιμοποιούμε και συνδυάζουμε τις πληροφορίες που συλλέγουμε σχετικά με εσάς από τις Υπηρεσίες μας, τις συσκευές ή άλλες πηγές, για να σας προσφέρουμε μια καλύτερη εμπειρία. Για παράδειγμα, μπορείτε να χρησιμοποιήσετε τα στοιχεία του λογαριασμού σας Samsung όχι μόνο στην Υπηρεσία στην οποία έχετε εγγραφεί, αλλά και σε άλλες Υπηρεσίες που χρησιμοποιούν λογαριασμούς Samsung. Επίσης, χρησιμοποιούμε τις πληροφορίες που παρέχετε απευθείας ή μέσω άλλων πηγών όπως περιγράφεται παραπάνω, για να προσφέρουμε περιεχόμενο που μπορεί να σας αρέσει ή έχετε εξατομικεύσει. 

Διαθέτετε επιλογές σχετικά με τις πληροφορίες σας. Για να μάθετε περισσότερα, ανατρέξτε στην ενότητα ΠΟΙΑ ΕΙΝΑΙ ΤΑ ΔΙΚΑΙΩΜΑΤΑ ΣΑΣ;.

[Μόνο για τους κατοίκους του Ευρωπαϊκού Οικονομικού Χώρου (ΕΟΧ)]

Η Samsung επεξεργάζεται προσωπικά δεδομένα για τους σκοπούς που περιγράφονται παραπάνω. Το νομικό πλαίσιο επεξεργασίας προσωπικών δεδομένων από τη Samsung περιλαμβάνει επεξεργασία: 
(i)	Ώστε να μπορούμε να κρατήσουμε τις υποσχέσεις μας απέναντί σας, όπως είναι η παροχή Υπηρεσίας
(ii)	Για την προώθηση των επιχειρηματικών μας συμφερόντων (για παράδειγμα, για τη διαχείριση της σχέσης μας μαζί σας και τη βελτίωση της δικής σας εμπειρίας εξυπηρέτησης πελάτη), συμπεριλαμβανομένων των επικοινωνιών στην ιστοσελίδα μας, στις ιστοσελίδες τρίτων και σε online πλατφόρμες
(iii)	Για λόγους συμμόρφωσης με τη νομοθεσία και τις νομικές διαδικασίες
(iv)	Με τη συναίνεσή σας (για παράδειγμα για την αποστολή μηνυμάτων επικοινωνίας άμεσου μάρκετινγκ). Αν δώσετε τη συναίνεσή σας, μπορείτε πάντα να την ανακαλέσετε επικοινωνώντας μαζί μας όπως προσδιορίζεται στην ενότητα ΕΠΙΚΟΙΝΩΝΗΣΤΕ ΜΑΖΙ ΜΑΣ στην παρούσα Πολιτική Απορρήτου.

Η Samsung Electronics αποτελεί τον υπεύθυνο επεξεργασίας για τα προσωπικά σας δεδομένα, όπως περιγράφεται παραπάνω. Για ορισμένα μηνύματα επικοινωνίας άμεσου μάρκετινγκ και κάποιες προσαρμοσμένες διαφημίσεις στην Ευρώπη, η Samsung Electronics (UK) Limited, η οποία βρίσκεται στο Ηνωμένο Βασίλειο, είναι επίσης ο υπεύθυνος επεξεργασίας για τα προσωπικά σας δεδομένα. Επίσης, ορισμένες από τις ευρωπαϊκές θυγατρικές της Samsung επεξεργάζονται τα προσωπικά σας δεδομένα στην αντίστοιχη χώρα όπου βρίσκονται. Όπου ισχύει, κάθε ευρωπαϊκή θυγατρική της Samsung έχει τη δική της τοπική Πολιτική Απορρήτου στην ιστοσελίδα της, όπου παρέχονται σχετικές εξηγήσεις.

ΣΕ ΠΟΙΟΥΣ ΚΟΙΝΟΠΟΙΟΥΜΕ ΤΙΣ ΠΛΗΡΟΦΟΡΙΕΣ ΣΑΣ;

Θα γνωστοποιήσουμε τις πληροφορίες σας στο εσωτερικό της επιχείρησής μας, αλλά μόνο σε εκείνους που τις χρειάζονται για την περαιτέρω παροχή των Υπηρεσιών ή για την ικανοποίηση των αιτημάτων σας. 

Επίσης, θα γνωστοποιήσουμε τις πληροφορίες σας στους ακόλουθους φορείς, μόνο στο βαθμό που αυτό θα είναι απαραίτητο για την παροχή των Υπηρεσιών:

•	Συνδεόμενες εταιρείες: Άλλες εταιρείες του Ομίλου Samsung Electronics που ελέγχουμε ή μας ανήκουν. 
•	Εταιρικοί συνεργάτες: Συνεργάτες με τους οποίους συνεργαζόμαστε για να σας παρέχουμε τις Υπηρεσίες που έχετε ζητήσει ή αγοράσει. Για παράδειγμα, μπορεί να συνεργαζόμαστε με μια τράπεζα, ώστε να μπορείτε να χρησιμοποιείτε μία από τις Υπηρεσίες μας για να κάνετε πληρωμές πιο γρήγορα και πιο αποτελεσματικά. Οι συγκεκριμένοι εταιρικοί συνεργάτες ελέγχουν και διαχειρίζονται τις προσωπικές σας πληροφορίες.
•	Πάροχοι υπηρεσιών: Προσεκτικά επιλεγμένες εταιρείες που παρέχουν υπηρεσίες για εμάς ή εκ μέρους μας, όπως εταιρείες που μας βοηθούν με επισκευές, κέντρα επικοινωνίας πελατών, υπηρεσίες εξυπηρέτησης πελατών, διαφημίσεις (συμπεριλαμβανομένων προσαρμοσμένων διαφημίσεων στις ιστοσελίδες μας, σε ιστοσελίδες τρίτων και σε online πλατφόρμες), με τη διεξαγωγή ερευνών ικανοποίησης πελατών ή την τιμολόγηση ή που αποστέλλουν email εκ μέρους μας. Οι πάροχοι αυτοί δεσμεύονται, επίσης, να προστατεύουν τις προσωπικές σας πληροφορίες.
•	Άλλα μέρη όταν απαιτείται από τη νομοθεσία ή εάν είναι απαραίτητο για την προστασία των Υπηρεσιών μας: Για παράδειγμα, η γνωστοποίηση των πληροφοριών σας μπορεί να απαιτείται από τη νομοθεσία, από νομική διαδικασία ή δικαστική εντολή από κρατικές αρχές. Επίσης, ενδέχεται να ζητήσουν τις πληροφορίες σας από εμάς για λόγους εφαρμογής του νόμου, εθνικής ασφάλειας, καταπολέμησης της τρομοκρατίας ή άλλων ζητημάτων που σχετίζονται με τη δημόσια ασφάλεια.
•	Άλλα μέρη αναφορικά με τις εταιρικές συναλλαγές: Ενδέχεται να γνωστοποιήσουμε τις πληροφορίες σας σε τρίτο μέρος στο πλαίσιο συγχώνευσης ή μεταφοράς, εξαγοράς ή πώλησης ή σε περίπτωση χρεωκοπίας.
•	Άλλα μέρη με τη συναίνεσή σας ή την καθοδήγησή σας: Επιπλέον των γνωστοποιήσεων που περιγράφονται στην παρούσα Πολιτική Απορρήτου, ενδέχεται να κοινοποιήσουμε πληροφορίες που σας αφορούν σε τρίτα μέρη, όταν δώσετε ξεχωριστά τη συναίνεσή σας ή ζητήσετε την εν λόγω κοινοποίηση.

ΠΩΣ ΔΙΑΤΗΡΟΥΜΕ ΑΣΦΑΛΕΙΣ ΤΙΣ ΠΛΗΡΟΦΟΡΙΕΣ ΣΑΣ;

Λαμβάνουμε σοβαρά υπόψη την προστασία των δεδομένων σας. Έχουμε θέσει σε εφαρμογή φυσικά και τεχνικά μέτρα προστασίας για τη διασφάλιση των πληροφοριών που συλλέγουμε. Ωστόσο, έχετε υπόψη ότι παρόλο που προβαίνουμε σε εύλογες ενέργειες για την προστασία των πληροφοριών σας, καμία ιστοσελίδα, συναλλαγή στο Internet, σύστημα υπολογιστών ή ασύρματη σύνδεση δεν παρέχει απόλυτη ασφάλεια.

ΠΟΥ ΑΠΟΣΤΕΛΛΟΥΜΕ ΤΑ ΔΕΔΟΜΕΝΑ ΣΑΣ;

Η από μέρους σας χρήση των Υπηρεσιών μας θα οδηγεί στη μεταφορά, αποθήκευση και επεξεργασία των προσωπικών σας πληροφοριών εντός και εκτός της χώρας διαμονής σας, σύμφωνα με την παρούσα πολιτική. Συγκεκριμένα, οι προσωπικές σας πληροφορίες θα μεταφέρονται στη Δημοκρατία της Κορέας. Έχετε υπόψη ότι η νομοθεσία περί προστασίας των δεδομένων και άλλες νομοθεσίες των χωρών στις οποίες μπορεί να μεταφέρονται οι πληροφορίες σας ενδέχεται να μην είναι τόσο αναλυτικές όσο οι αντίστοιχες νομοθεσίες στη χώρα σας.

[Μόνο για τους κατοίκους του Ευρωπαϊκού Οικονομικού Χώρου (ΕΟΧ)]

Επιπλέον, η από μέρους σας χρήση των Υπηρεσιών μπορεί, επίσης, να οδηγεί στη μεταφορά, αποθήκευση και επεξεργασία των προσωπικών σας πληροφοριών σε άλλες χώρες. Στις χώρες αυτές περιλαμβάνονται, ενδεικτικά, χώρες στον Ευρωπαϊκό Οικονομικό Χώρο, οι Ηνωμένες Πολιτείες Αμερικής, η Κίνα, η Σιγκαπούρη, το Βιετνάμ, η Ινδία, ο Καναδάς, οι Φιλιππίνες και η Ιαπωνία. Θα λάβουμε τα κατάλληλα μέτρα, σε συμμόρφωση με την ισχύουσα νομοθεσία, προκειμένου να διασφαλίσουμε ότι τα προσωπικά σας δεδομένα θα παραμείνουν προστατευμένα. Στα εν λόγω μέτρα περιλαμβάνεται η χρήση Πρότυπων ρητρών συμβάσεων για τη διασφάλιση της μεταφοράς των δεδομένων εκτός του ΕΟΧ. Για να ζητήσετε περισσότερες πληροφορίες ή για να λάβετε ένα αντίγραφο των συμβάσεων που εφαρμόζονται, επικοινωνήστε μαζί μας. Ανατρέξτε στην ενότητα ΕΠΙΚΟΙΝΩΝΗΣΤΕ ΜΑΖΙ ΜΑΣ. 

ΠΟΙΑ ΕΙΝΑΙ ΤΑ ΔΙΚΑΙΩΜΑΤΑ ΣΑΣ;

Τα προσωπικά σας δεδομένα ανήκουν σε εσάς. Μπορείτε να μας ζητήσετε να παράσχουμε λεπτομέρειες σχετικά με το τι έχουμε συλλέξει και να μας ζητήσετε να τα διαγράψουμε ή να διορθώσουμε τυχόν ανακρίβειες. Επίσης, μπορείτε να μας ζητήσετε να διακόψουμε ή να περιορίσουμε την επεξεργασία, την κοινοποίηση ή τη μεταφορά των προσωπικών σας δεδομένων, καθώς και να σας παράσχουμε τα προσωπικά δεδομένα που έχουμε συλλέξει, προκειμένου να μπορέσετε να τα χρησιμοποιήσετε για δικούς σας σκοπούς. Ωστόσο, η υποβολή αιτήματος για διαγραφή των προσωπικών σας δεδομένων ενδέχεται, επίσης, να έχει ως αποτέλεσμα την απώλεια πρόσβασης στις Υπηρεσίες που παρέχουμε. Δεν θα διαγράψουμε δεδομένα τα οποία είμαστε υποχρεωμένοι να διατηρούμε από τη νομοθεσία.

Για να υποβάλετε κάποιο αίτημα αναφορικά με τα δικαιώματά σας ή για να υποβάλετε ένα ερώτημα, επικοινωνήστε μαζί μας. Ανατρέξτε στην ενότητα ΕΠΙΚΟΙΝΩΝΗΣΤΕ ΜΑΖΙ ΜΑΣ.

ΓΙΑ ΠΟΣΟ ΔΙΑΣΤΗΜΑ ΔΙΑΤΗΡΟΥΜΕ ΤΙΣ ΠΛΗΡΟΦΟΡΙΕΣ ΣΑΣ;

Δεν θα διατηρήσουμε τα προσωπικά σας δεδομένα για μεγαλύτερο χρονικό διάστημα από αυτό που απαιτείται για το σκοπό για τον οποίο συλλέχθηκαν. Αυτό σημαίνει ότι οι πληροφορίες θα καταστραφούν ή θα διαγραφούν από τα συστήματά μας όταν δεν θα είναι πλέον απαραίτητες.

Προβαίνουμε σε εύλογες ενέργειες, ώστε να διασφαλίσουμε ότι επεξεργαζόμαστε και διατηρούμε τις πληροφορίες που σας αφορούν βάσει της ακόλουθης λογικής:

1.	Τουλάχιστον για τη διάρκεια για την οποία χρησιμοποιούνται οι πληροφορίες για την παροχή υπηρεσίας 
2.	Όπως απαιτείται σύμφωνα με τη νομοθεσία, κάποια σύμβαση ή όσον αφορά τις νομοθετημένες υποχρεώσεις μας
3.	Μόνο εφόσον είναι απαραίτητο για το σκοπό για τον οποίο συλλέχθηκαν, υποβλήθηκαν σε επεξεργασία ή για μεγαλύτερο διάστημα, εάν αυτό απαιτείται στο πλαίσιο τυχόν σύμβασης, από την ισχύουσα νομοθεσία ή για στατιστικούς σκοπούς, με την προϋπόθεση ότι υπόκεινται στα κατάλληλα μέτρα προστασίας.

ΤΙ ΥΠΗΡΕΣΙΕΣ ΤΡΙΤΩΝ ΧΡΗΣΙΜΟΠΟΙΟΥΜΕ;

Ένα τμήμα από το περιεχόμενο, τις διαφημίσεις και τη λειτουργικότητα στις Υπηρεσίες μας παρέχεται από τρίτα μέρη. Αυτά τα τρίτα μέρη μπορεί να χρησιμοποιούν cookies, beacon, pixel παρακολούθησης και άλλα εργαλεία για να συλλέγουν πληροφορίες σχετικά με την από μέρους σας χρήση των εν λόγω Υπηρεσιών. Αυτά τα τρίτα μέρη δεν ελέγχονται απευθείας από τη Samsung. Επομένως, συνιστούμε να ελέγξετε τις δικές τους πολιτικές απορρήτου, για να κατανοήσετε πώς χρησιμοποιούν τα δεδομένα σας.

Για ορισμένες εφαρμογές και υπηρεσίες, συμπεριλαμβανομένων των κοινωνικών δικτύων, λαμβάνουμε και αποθηκεύουμε πληροφορίες σύνδεσης, καθώς και άλλες πληροφορίες που μας επιτρέπετε να λαμβάνουμε όταν συνδέεστε με τις συγκεκριμένες εφαρμογές και υπηρεσίες.

ΕΠΙΚΟΙΝΩΝΗΣΤΕ ΜΑΖΙ ΜΑΣ

Μπορείτε να επικοινωνήσετε μαζί μας για να ενημερώσετε τις προτιμήσεις σας, να διορθώσετε τα δεδομένα σας, να υποβάλετε ένα αίτημα ή να μας κάνετε ερωτήσεις.

Επίσης, μπορείτε να επικοινωνήσετε μαζί μας στη διεύθυνση:

Υπεύθυνος Επεξεργασίας
Samsung Electronics Co., Ltd.
129, Samsung-ro, Yeongtong-gu,
Suwon-si, Gyeonggi-do 16677, Republic of Korea

[Μόνο για τους κατοίκους του Ευρωπαϊκού Οικονομικού Χώρου (ΕΟΧ)]

H Samsung Electronics έχει γραφεία στην Ευρώπη, επομένως μπορεί να διασφαλίσει ότι το αίτημα ή το ερώτημά σας θα αντιμετωπιστεί από την ομάδα προστασίας δεδομένων που δραστηριοποιείται στην περιοχή σας.

Ο πιο εύκολος τρόπος επικοινωνίας μαζί μας είναι μέσω της σελίδας υποστήριξης απορρήτου, στη διεύθυνση https://www.samsung.com/request-desk. 

Επίσης, μπορείτε να επικοινωνήσετε μαζί μας στη διεύθυνση:

Υπεύθυνος προστασίας ευρωπαϊκών δεδομένων
Samsung Electronics (UK) Limited
Samsung House, 1000 Hillswood Drive, Chertsey, Surrey KT16 0PS

Εάν θεωρείτε ότι η επεξεργασία των προσωπικών σας δεδομένων από εμάς παραβιάζει την ισχύουσα νομοθεσία, μπορείτε να υποβάλετε καταγγελία στην αρμόδια επιβλέπουσα αρχή. Μπορείτε να βρείτε τα στοιχεία επικοινωνίας για όλες τις Εποπτικές αρχές της ΕΕ στη διεύθυνση https://ec.europa.eu/newsroom/article29/item-detail.cfm?item_id=612080.

ΠΟΛΙΤΙΚΗ ΑΠΟΡΡΗΤΟΥ ΤΗΣ SAMSUNG – ΣΥΜΠΛΗΡΩΜΑ ΓΙΑ ΤΗ SMART TV

Η υπηρεσία Smart TV της Samsung προσφέρει ένα σύνολο λειτουργιών που παρέχουν βελτιωμένο περιεχόμενο βίντεο, προσαρμοσμένες τηλεοπτικές εμπειρίες, ταινίες, συνδέσεις σε υπηρεσίες κοινωνικής δικτύωσης και τη δυνατότητα ελέγχου και αλληλεπίδρασης με τη Smart TV με φωνητικές εντολές. Συλλέγουμε, χρησιμοποιούμε, κοινοποιούμε και αποθηκεύουμε πληροφορίες μέσω της Smart TV και των συσκευών που είναι συνδεδεμένες με τη Smart TV με τους τρόπους που περιγράφονται στην Πολιτική Απορρήτου της Samsung. Αυτό το Συμπλήρωμα παρέχει επιπλέον λεπτομέρειες σχετικά με τις πρακτικές απορρήτου ορισμένων λειτουργιών της Smart TV.

Η Smart TV είναι σχεδιασμένη έτσι ώστε να σας επιτρέπει να βρίσκετε και να αποκτάτε πρόσβαση εύκολα σε περιεχόμενο προγραμμάτων βίντεο και άλλο περιεχόμενο. Για παράδειγμα, μπορεί να έχετε πρόσβαση σε πληροφορίες σχετικά με ζωντανά τηλεοπτικά προγράμματα που σας διανέμει ο πάροχος καλωδιακής ή δορυφορικής τηλεόρασης, καθώς και σε προσφορές περιεχομένου βίντεο κατ' απαίτηση που διανέμονται από τρίτους παρόχους περιεχομένου μέσω οδηγών με δυνατότητα αναζήτησης που εμφανίζονται στη Smart TV.
Σε περίπτωση ζωντανών τηλεοπτικών προγραμμάτων, προσδιορίζουμε το διαθέσιμο περιεχόμενο βασιζόμενοι, εν μέρει, στον ταχυδρομικό σας κώδικα. Επιπλέον, η Smart TV σάς βοηθάει να βρίσκετε και να χρησιμοποιείτε άλλο περιεχόμενο της Smart TV που έχει μεγαλύτερη συνάφεια για εσάς, επισημαίνοντας προγράμματα και περιεχόμενο που είναι πιθανό να σας ενδιαφέρουν ή παρέχοντας επιπλέον υπηρεσίες που βελτιώνουν την εμπειρία παρακολούθησης. Βασίζουμε αυτές τις προτάσεις και τις πρόσθετες υπηρεσίες:
•	Σε πληροφορίες σχετικά με το περιεχόμενο που έχετε παρακολουθήσει, αγοράσει, κατεβάσει ή μεταδώσει μέσω ροής από τις εφαρμογές της Samsung στη Smart TV ή άλλες συσκευές (Σχετικά με τις πληροφορίες παρακολούθησης της TV, ανατρέξτε στην ενότητα "Υπηρεσίες πληροφοριών παρακολούθησης") παρακάτω,
•	Σε πληροφορίες σχετικά με εφαρμογές στις οποίες έχετε αποκτήσει πρόσβαση μέσω της Smart TV,
•	Σε πληροφορίες σχετικά με τα κλικ σας στα κουμπιά "Μου αρέσει", "Δεν μου αρέσει", "Παρακολούθηση τώρα" και άλλα κουμπιά στη Smart TV,
•	Στους όρους αναζήτησης που εισάγετε στις λειτουργίες αναζήτησης της Smart TV, όπως όταν αναζητάτε συγκεκριμένο περιεχόμενο βίντεο,
•	Άλλες πληροφορίες συσκευής και χρήσης της Smart TV, στις οποίες περιλαμβάνονται ενδεικτικά, η διεύθυνση IP, τα δεδομένα καταγραφής, οι πληροφορίες που προσδιορίζουν τη διαμόρφωση του υλικού ή του λογισμικού σας, οι πληροφορίες προγράμματος περιήγησης και οι σελίδες που έχετε ζητήσει.

Υπηρεσίες πληροφοριών παρακολούθησης
Η παρούσα ειδοποίηση απορρήτου πρέπει να διαβάζεται σε συνδυασμό με την Πολιτική Απορρήτου της Samsung, η οποία ισχύει, επίσης, για την από μέρους σας λήψη των προσαρμοσμένων εμπειριών Smart TV και είναι διαθέσιμη στη διεύθυνση https://account.samsung.com/membership/pp.
Για να είναι δυνατή η παροχή προσαρμοσμένων εμπειριών Smart TV, ορισμένες από τις λειτουργίες και τις υπηρεσίες μας θα βασίζονται στο ιστορικό παρακολούθησης της τηλεόρασης και τις πληροφορίες χρήσης της Smart TV.
Το ιστορικό παρακολούθησης της τηλεόρασης περιλαμβάνει πληροφορίες σχετικά με τα δίκτυα, τα κανάλια, τις ιστοσελίδες που έχετε επισκεφτεί και τα προγράμματα που έχετε παρακολουθήσει στη Smart TV, όπως και το χρόνο που αφιερώσατε κατά την παρακολούθησή τους.
Για την καταγραφή αυτών των πληροφοριών, ενδέχεται να χρησιμοποιήσουμε τη λειτουργία αυτόματης αναγνώρισης περιεχομένου (ACR) και άλλες τεχνολογίες. Η Smart TV μεταφέρει αποσπάσματα βίντεο ή πληροφορίες από το δέκτη της τηλεόρασης για την αναγνώριση των προγραμμάτων που παρακολουθείτε.
Μπορείτε να αλλάξετε την επιλογή απορρήτου ανά πάσα στιγμή, από το μενού ρυθμίσεων. Από αυτό μπορείτε να απενεργοποιήσετε τη συγκεκριμένη λειτουργία ή υπηρεσία κατά τη διακριτική σας ευχέρεια. Σε αυτήν την περίπτωση, η συλλογή του ιστορικού παρακολούθησης της τηλεόρασης θα διακοπεί για τη συγκεκριμένη λειτουργία ή υπηρεσία.

[Μόνο για τους κατοίκους του Ευρωπαϊκού Οικονομικού Χώρου (ΕΟΧ)]

Η από μέρους σας χρήση των Υπηρεσιών μας θα οδηγεί στη μεταφορά, αποθήκευση και επεξεργασία των προσωπικών σας πληροφοριών εκτός της χώρας διαμονής σας, στην Κορέα, σύμφωνα με την παρούσα πολιτική. Επιπλέον, η από μέρους σας χρήση των Υπηρεσιών μπορεί, επίσης, να οδηγεί στη μεταφορά, αποθήκευση και επεξεργασία των προσωπικών σας πληροφοριών σε άλλες χώρες. Στις χώρες αυτές περιλαμβάνονται, ενδεικτικά, χώρες στον Ευρωπαϊκό Οικονομικό Χώρο, οι Ηνωμένες Πολιτείες Αμερικής και ο Καναδάς. Έχετε υπόψη ότι η νομοθεσία περί προστασίας των δεδομένων και άλλες νομοθεσίες των χωρών εκτός του Ευρωπαϊκού Οικονομικού Χώρου στις οποίες μπορεί να μεταφέρονται οι πληροφορίες σας ενδέχεται να μην είναι τόσο αναλυτικές όσο οι αντίστοιχες νομοθεσίες στη χώρα σας. Θα λάβουμε τα κατάλληλα μέτρα, σε συμμόρφωση με την ισχύουσα νομοθεσία, προκειμένου να διασφαλίσουμε ότι τα προσωπικά σας δεδομένα θα παραμείνουν προστατευμένα. Στα εν λόγω μέτρα περιλαμβάνεται η χρήση Πρότυπων ρητρών συμβάσεων για τη διασφάλιση της μεταφοράς των δεδομένων εκτός του ΕΟΧ. Για περισσότερες πληροφορίες, ή για να λάβετε ένα αντίγραφο των συμβάσεων που εφαρμόζονται, επικοινωνήστε μαζί μας στη σελίδα υποστήριξης απορρήτου (https://www.samsung.com/request-desk).
Έχετε υπόψη ότι η επιλογή απορρήτου μπορεί να επηρεάσει τη διαθεσιμότητα ή την ποιότητα της συγκεκριμένης υπηρεσίας που βασίζεται στις πληροφορίες παρακολούθησης.

Υπηρεσίες διαφημίσεων με βάση τα ενδιαφέροντα
Οι Υπηρεσίες διαφημίσεων με βάση τα ενδιαφέροντα (οι "Υπηρεσίες IBA") έχουν σχεδιαστεί έτσι ώστε να παρέχουν τη δυνατότητα λήψης και προβολής χρήσιμων και διαδραστικών διαφημίσεων με βάση τα ενδιαφέροντα, οι οποίες σχετίζονται με τα προϊόντα και τις υπηρεσίες που προσφέρει η Samsung και τρίτα μέρη στη Samsung Smart TV ή σε διάφορες πλατφόρμες ή συσκευές της Samsung και τρίτων, συμπεριλαμβανομένων των γραμμικών διαφημίσεων, στο web, τις κινητές συσκευές και τα tablet.

Προκειμένου οι διαφημίσεις στις συσκευές σας να είναι πιο συναφείς για εσάς, η Υπηρεσία IBA θα βασίζεται στο ιστορικό παρακολούθησης της τηλεόρασης (συμπεριλαμβανομένων πληροφοριών για τα δίκτυα, τα κανάλια, τις ιστοσελίδες που επισκεφτήκατε και τα προγράμματα που έχετε παρακολουθήσει στη Samsung Smart TV, όπως και για το χρόνο που αφιερώσατε κατά την παρακολούθησή τους), στις πληροφορίες χρήσης της Samsung Smart TV και σε άλλα στατιστικά δεδομένα που λαμβάνονται από αξιόπιστες πηγές δεδομένων τρίτων. Για την καταγραφή του ιστορικού παρακολούθησης της τηλεόρασης, ενδέχεται να χρησιμοποιήσουμε τη λειτουργία αυτόματης αναγνώρισης περιεχομένου (ACR) και άλλες τεχνολογίες.

Με βάση τις παραπάνω πληροφορίες δημιουργούμε ομάδες κατόχων Samsung Smart TV που μοιράζονται παρόμοια ενδιαφέροντα και χρησιμοποιούν αυτές τις ομάδες για την Υπηρεσία IBA. Οι παραπάνω πληροφορίες χρησιμοποιούνται για τον καθορισμό των ομάδων στις οποίες αντιστοιχίζεται η Samsung Smart TV και, επομένως, των διαφημίσεων που λαμβάνουν οι συσκευές σας.

Μπορείτε να απενεργοποιήσετε την Υπηρεσία IBA ανά πάσα στιγμή από το μενού ρυθμίσεων της Samsung Smart TV.

Έχετε υπόψη ότι η επιλογή σας για το απόρρητο σχετικά με την Υπηρεσία IBA δεν θα επηρεάσει τη λήψη ή την προβολή άλλων τύπων διαφημίσεων και περιεχομένου μάρκετινγκ που δεν βασίζονται συγκεκριμένα στο ιστορικό παρακολούθησης της τηλεόρασης ή τις πληροφορίες χρήσης της Samsung Smart TV. Οι εν λόγω τύποι διαφημίσεων και το περιεχόμενο μάρκετινγκ θα βασίζονται σε άλλες πληροφορίες όπως είναι η γενικευμένη τοποθεσία και άλλες εκτιμώμενες ή συναγόμενες πληροφορίες. Ενδέχεται να έχουν λιγότερη συνάφεια, επειδή δεν βασίζονται στα ενδιαφέροντά σας.

Για πιο λεπτομερείς πληροφορίες σχετικά με τις Υπηρεσίες IBA, ανατρέξτε στην Ειδοποίηση απορρήτου για τις Υπηρεσίες IBA στο κάτω μέρος αυτού του Συμπληρώματος.

PSID
Το ιστορικό παρακολούθησης και οι πληροφορίες χρήσης της Smart TV που συλλέγονται για την παροχή διαφημίσεων με βάση τα ενδιαφέροντα θα συνδέονται σε ένα τυχαίο, μη μόνιμο και με δυνατότητα επαναφοράς αναγνωριστικό συσκευής που ονομάζεται "Αναγνωριστικό εξατομικευμένης υπηρεσίας" (Personalized Service ID) ή "PSID".
Μπορείτε να επαναφέρετε το PSID ανά πάσα στιγμή από το μενού ρυθμίσεων στη Smart TV. Αφού το επαναφέρετε, το ιστορικό παρακολούθησης της Smart TV και οι πληροφορίες χρήσης της Smart TV όσον αφορά τις διαφημίσεις με βάση τα ενδιαφέροντα θα αποσυνδεθούν από το προηγούμενο PSID. Έχετε υπόψη ότι εάν επαναφέρετε το PSID, η ποιότητα των προσαρμοσμένων διαφημίσεων και των διαφημίσεων με βάση τα ενδιαφέροντα μπορεί να μην ορίζεται με ακρίβεια.

Φωνητική αναγνώριση
Μπορείτε να ελέγχετε τη Smart TV και να χρησιμοποιείτε πολλές από τις λειτουργίες της με φωνητικές εντολές.
Εάν ενεργοποιήσετε τη Φωνητική αναγνώριση, θα μπορείτε να αλληλεπιδράτε με τη Smart TV χρησιμοποιώντας τη φωνή σας. Για την παροχή της λειτουργίας Φωνητικής αναγνώρισης, οι φωνητικές εντολές θα μεταδίδονται (μαζί με πληροφορίες σχετικά με τη συσκευή σας, όπως αναγνωριστικά συσκευής) σε εμάς και θα τις μετατρέπουμε σε κείμενο. Επιπλέον, η Samsung μπορεί να συλλέγει φωνητικές εντολές και σχετικά κείμενα, ώστε να μπορεί να αξιολογεί και να βελτιώνει τις λειτουργίες. H Samsung θα συλλέγει τις φωνητικές εντολές μόνο όταν υποβάλλετε συγκεκριμένα αιτήματα αναζήτησης στη Smart TV, κάνοντας κλικ στο κουμπί ενεργοποίησης στο τηλεχειριστήριο ή στην οθόνη ή εκφέροντας μια λέξη αφύπνισης (π.χ. "Hi, Bixby") και μιλώντας στο μικρόφωνο που βρίσκεται στο τηλεχειριστήριο ή στη Smart TV.
Εάν δεν ενεργοποιήσετε τη Φωνητική αναγνώριση, δεν θα μπορείτε να χρησιμοποιήσετε τις λειτουργίες φωνητικής αναγνώρισης.
Μπορείτε να απενεργοποιήσετε τη συλλογή δεδομένων φωνητικής αναγνώρισης ανά πάσα στιγμή, από το μενού ρυθμίσεων. Ωστόσο, αυτό δεν θα σας επιτρέψει να χρησιμοποιήσετε τις λειτουργίες της Φωνητικής αναγνώρισης.

Για πιο λεπτομερείς πληροφορίες σχετικά με τη Φωνητική αναγνώριση, ανατρέξτε στην Ειδοποίηση απορρήτου για τη Φωνητική αναγνώριση στο κάτω μέρος αυτού του Συμπληρώματος.

Τρίτα μέρη
Έχετε υπόψη ότι όταν παρακολουθείτε κάποιο βίντεο ή αποκτάτε πρόσβαση σε εφαρμογές ή περιεχόμενο που παρέχονται από τρίτο μέρος, ο συγκεκριμένος πάροχος μπορεί να συλλέγει ή να λαμβάνει πληροφορίες σχετικά με τη Smart TV (π.χ. τη διεύθυνση IP και τα αναγνωριστικά συσκευής), τη συναλλαγή που έχει ζητηθεί (π.χ. το αίτημά σας για αγορά ή ενοικίαση του βίντεο) και την από μέρους σας χρήση της εφαρμογής ή της υπηρεσίας. Η Samsung δεν ευθύνεται για τις συγκεκριμένες πρακτικές ασφαλείας ή απορρήτου αυτών των παρόχων. Θα πρέπει να είστε προσεκτικοί και να ελέγχετε τις δηλώσεις απορρήτου που ισχύουν για τις ιστοσελίδες και τις υπηρεσίες τρίτων που χρησιμοποιείτε.

Λειτουργίες για συγκεκριμένες χώρες
Έχετε υπόψη ότι μία ή περισσότερες από τις λειτουργίες που περιγράφονται σε αυτό το Συμπλήρωμα για τη Smart TV ενδέχεται να μην είναι διαθέσιμες, ανάλογα με την περιοχή στην οποία διαμένετε.

ΕΙΔΟΠΟΙΗΣΗ ΑΠΟΡΡΗΤΟΥ ΓΙΑ ΤΗΝ ΥΠΗΡΕΣΙΑ ΦΩΝΗΤΙΚΗΣ ΑΝΑΓΝΩΡΙΣΗΣ

Ημερομηνία ισχύος: 30 Απρίλιος 2019

Η Samsung Electronics και οι θυγατρικές εταιρείες της σέβονται τις ανησυχίες σας σχετικά με το απόρρητο. Η παρούσα Ειδοποίηση απορρήτου ισχύει για τα προσωπικά δεδομένα που συλλέγουμε μέσω της υπηρεσίας Φωνητικής αναγνώρισης (η "Φωνητική υπηρεσία").

Η Φωνητική υπηρεσία είναι μια υπηρεσία που παρέχει στους χρήστες τη δυνατότητα εύρεσης και παρακολούθησης περιεχομένου και διαχείρισης των προϊόντων της Samsung, χρησιμοποιώντας μόνο τη φωνή τους. Στις λειτουργίες της περιλαμβάνονται η επεξεργασία φυσικής γλώσσας στην αναζήτηση περιεχομένου και ο έλεγχος της Samsung Smart TV, οι υπηρεσίες Internet, πρόγνωσης καιρού και άλλες υπηρεσίες τις οποίες οι χρήστες αναμένουν από τις Samsung Smart TV που διαθέτουν.

Ανάλογα με τη γλώσσα που έχετε επιλέξει, μπορείτε να χρησιμοποιήσετε και να απολαύσετε τη βελτιωμένη λειτουργία φωνητικής αναγνώρισης, Bixby. Μπορείτε να καταλάβετε πότε η λειτουργία Bixby είναι ενεργοποιημένη από τα εικονίδια, τα banner ή άλλα σήματα στην οθόνη της Samsung Smart TV.

Η παρούσα Ειδοποίηση απορρήτου παρέχει επιπλέον, συγκεκριμένες πληροφορίες σχετικά με τον τρόπο χρήσης των προσωπικών σας δεδομένων αναφορικά με τη Φωνητική υπηρεσία και θα πρέπει να τη διαβάσετε σε συνδυασμό με την Πολιτική Απορρήτου της Samsung, η οποία ισχύει, επίσης, για την από μέρους σας λήψη της Φωνητικής υπηρεσίας και είναι διαθέσιμη στη διεύθυνση https://account.samsung.com/membership/pp.

Στην παρούσα Ειδοποίηση απορρήτου περιγράφονται οι τύποι πληροφοριών που συλλέγονται μέσω της Φωνητικής υπηρεσίας, ο τρόπος χρήσης αυτών των πληροφοριών και οι διαθέσιμες επιλογές σχετικά με τη χρήση των πληροφοριών. Η Samsung αποτελεί τον υπεύθυνο επεξεργασίας για την επεξεργασία των προσωπικών δεδομένων.

ΤΙ ΠΛΗΡΟΦΟΡΙΕΣ ΣΥΛΛΕΓΟΥΜΕ;
Μέσω της Φωνητικής υπηρεσίας ενδέχεται να λάβουμε πληροφορίες για εσάς με διάφορους τρόπους. Οι τύποι προσωπικών πληροφοριών που λαμβάνουμε περιλαμβάνουν τους εξής:

•	Πληροφορίες λογαριασμού Samsung (Προαιρετικά). Όταν συνδέεστε στο λογαριασμό Samsung στη Smart TV, ενδέχεται να συλλέγουμε πληροφορίες που σχετίζονται με το λογαριασμό Samsung που χρησιμοποιείται για την πρόσβαση στη Φωνητική υπηρεσία, όπως τη διεύθυνση email, το αναγνωριστικό του λογαριασμού Samsung και το όνομά σας.

•	Αλληλεπιδράσεις της Φωνητικής υπηρεσίας. Ενδέχεται να συλλέγουμε πληροφορίες που ανταλλάσσετε με τη Φωνητική υπηρεσία μέσω των αλληλεπιδράσεών σας με τις Υπηρεσίες, όπως εγγραφές των φωνητικών εντολών σας (όπως είναι οι ερωτήσεις, τα αιτήματα και οι οδηγίες σας), οι φωτογραφίες σας και άλλες εντολές, καθώς και τις πληροφορίες που λαμβάνετε από τις Υπηρεσίες (όπως αποκρίσεις, απαντήσεις και περιεχόμενο). Λαμβάνουμε, επίσης, άλλες πληροφορίες που σχετίζονται με την από μέρους σας χρήση της Φωνητικής υπηρεσίας, όπως πληροφορίες (οι οποίες σχετίζονται με τις εφαρμογές που χρησιμοποιείτε, τις ιστοσελίδες που επισκέπτεστε και τις φωτογραφίες, τη μουσική, τις εγγραφές ημερολογίου, τους σελιδοδείκτες, το περιεχόμενο και τα δεδομένα από άλλες εφαρμογές, ιστοσελίδες και υπηρεσίες της Samsung και τρίτων) που λαμβάνουμε από εφαρμογές και υπηρεσίες της Samsung και τρίτων, οι οποίες προσπελάζονται ή χρησιμοποιούνται από τη Φωνητική υπηρεσία για την παροχή των Υπηρεσιών σε εσάς (όπως υπηρεσίες ροής μουσικής και πρόγνωσης καιρού).

•	Δεδομένα γεωγραφικής θέσης. Ενδέχεται να λαμβάνουμε τη γεωγραφική θέση της συσκευής σας και άλλες πληροφορίες που σχετίζονται με την τοποθεσία σας, μέσω πληροφοριών ταχυδρομικού κώδικα που έχουν αποθηκευτεί στην τηλεόραση, οι οποίες μπορούν να αποκτηθούν μέσω της διεύθυνσης IP ή μέσω των καταχωρίσεών σας για συγκεκριμένους σκοπούς, όπως είναι η παροχή των Υπηρεσιών σε εσάς.

•	Πληροφορίες συσκευής και εφαρμογής. Ενδέχεται να συλλέγουμε πληροφορίες με αυτοματοποιημένα μέσα σχετικά με τις συσκευές σας όπου έχετε ενεργοποιήσει τη Φωνητική υπηρεσία, όπως μοντέλα συσκευών, εκδόσεις λειτουργικού συστήματος, διαμορφώσεις και ρυθμίσεις συσκευών, διευθύνσεις IP και αναγνωριστικά συσκευών και άλλα μοναδικά αναγνωριστικά. Επιπλέον, ενδέχεται να εξασφαλίζουμε πληροφορίες για τον τρόπο, το χρόνο και τη διάρκεια χρήσης των συσκευών όπου είναι ενεργοποιημένη η Φωνητική υπηρεσία, συμπεριλαμβανομένης της από μέρους σας χρήσης των εφαρμογών και υπηρεσιών της Φωνητικής υπηρεσίας, της Samsung και τρίτων στις συσκευές (όπως λίστα των εφαρμογών στις συσκευές σας, της μουσικής που αναπαράγεται στις συσκευές σας, των ιστοσελίδων που επισκέπτεστε και των αναζητήσεων που πραγματοποιείτε).

ΠΩΣ ΧΡΗΣΙΜΟΠΟΙΟΥΜΕ ΤΙΣ ΠΛΗΡΟΦΟΡΙΕΣ ΣΑΣ;
Ενδέχεται να χρησιμοποιούμε τις πληροφορίες που λαμβάνουμε μέσω της Φωνητικής υπηρεσίας προκειμένου:

•	να σας παρέχουμε τις Υπηρεσίες, π.χ. απαντώντας στα αιτήματα, τις απορίες και τις οδηγίες που υποβάλλονται μέσω της Φωνητικής υπηρεσίας,
•	να σας ταυτοποιούμε και να ελέγχουμε την ταυτότητά σας, για να μπορείτε να χρησιμοποιείτε τη Φωνητική υπηρεσία,
•	να βελτιώνουμε και να προσαρμόζουμε την εμπειρία σας από τη Φωνητική υπηρεσία, π.χ. παραδίδοντας περιεχόμενο και απαντήσεις προσαρμοσμένες στους χρήστες μας και τον τρόπο που αλληλεπιδρούν με τη Φωνητική υπηρεσία,
•	να επικοινωνούμε μαζί σας, μετά από ξεχωριστή συναίνεση, σχετικά με τα προϊόντα και τις υπηρεσίες μας και να σας παρέχουμε ειδοποιήσεις, περιεχόμενο, προσφορές, προωθητικές ενέργειες, πληροφορίες μάρκετινγκ, μηνύματα επικοινωνίας και διαφημίσεις,
•	να απαντάμε στα αιτήματα και στα ερωτήματά σας,
•	να λειτουργούμε, να αξιολογούμε και να βελτιώνουμε την επιχείρησή μας (συμπεριλαμβανομένων της ανάπτυξης νέων προϊόντων, της ενίσχυσης και βελτίωσης των προϊόντων και των υπηρεσιών μας, της διαχείρισης των επικοινωνιών μας, της ανάλυσης των προϊόντων, του πελατολογίου και των υπηρεσιών μας, της διεξαγωγής έρευνας αγοράς, της εκτέλεσης αναλύσεων δεδομένων και της ολοκλήρωσης λογιστικών, ελεγκτικών και άλλων εσωτερικών λειτουργιών),
•	να σας επιτρέπουμε να αλληλεπιδράτε με και να χρησιμοποιείτε συγκεκριμένες εφαρμογές και υπηρεσίες τρίτων,
•	να σας προστατεύουμε, να εντοπίζουμε και να αποτρέπουμε απάτες και άλλες εγκληματικές δραστηριότητες, αξιώσεις και άλλες ευθύνες και
•	να συμμορφωνόμαστε και να επιβάλλουμε τις ισχύουσες νομικές απαιτήσεις, τα σχετικά πρότυπα του κλάδου και τις πολιτικές μας, συμπεριλαμβανομένων της παρούσας Ειδοποίησης απορρήτου και της Πολιτικής Απορρήτου του λογαριασμού Samsung Account.

Μέσω της Φωνητικής υπηρεσίας ενδέχεται να συλλέγουμε προσωπικά δεδομένα σχετικά με τις online δραστηριότητές σας σε συσκευές όπου έχετε ενεργοποιήσει τη Φωνητική υπηρεσία με την πάροδο του χρόνου και σε εφαρμογές, ιστοσελίδες και άλλες online υπηρεσίες τρίτων. Ενδέχεται να χρησιμοποιούμε υπηρεσίες ανάλυσης τρίτων στις Υπηρεσίες μας. Οι πάροχοι που διαχειρίζονται αυτές τις υπηρεσίες ανάλυσης μάς βοηθούν να αναλύουμε τη χρήση των Υπηρεσιών από εσάς και να βελτιώνουμε τις Υπηρεσίες μας. Οι πληροφορίες που λαμβάνουμε ενδέχεται να γνωστοποιούνται σε ή να συλλέγονται απευθείας από αυτούς τους παρόχους και άλλους σχετικούς τρίτους που χρησιμοποιούν τις πληροφορίες, π.χ. για την αξιολόγηση της χρήσης των Υπηρεσιών, την παροχή των Υπηρεσιών και τη διάγνωση τεχνικών προβλημάτων.

Η Samsung επεξεργάζεται προσωπικά δεδομένα για τους σκοπούς που περιγράφονται παραπάνω. Το νομικό πλαίσιο επεξεργασίας προσωπικών δεδομένων της Samsung περιλαμβάνει επεξεργασία η οποία είναι: απαραίτητη για την εκτέλεση της σύμβασης ανάμεσα σε εσάς και τη Samsung (π.χ. για την παροχή των Υπηρεσιών προς εσάς, την ταυτοποίηση και τον έλεγχο ταυτότητάς σας, προκειμένου να μπορείτε να χρησιμοποιείτε συγκεκριμένες Υπηρεσίες), απαραίτητη για τη συμμόρφωση με νομικές απαιτήσεις (π.χ. για τη συμμόρφωση με τους λογιστικούς κανόνες και την πραγματοποίηση υποχρεωτικών γνωστοποιήσεων στις αρχές εφαρμογής του νόμου), απαραίτητη για τα νόμιμα συμφέροντα της Samsung (π.χ. για τη διαχείριση της σχέσης μας μαζί σας και τη βελτίωση των Υπηρεσιών) και με βάση τη συναίνεση των πελατών μας (π.χ. για την επικοινωνία μαζί σας σχετικά με τα προϊόντα και τις υπηρεσίες μας και την παροχή πληροφοριών μάρκετινγκ προς εσάς), η οποία μπορεί μετέπειτα να αποσυρθεί ανά πάσα στιγμή, επικοινωνώντας μαζί μας όπως προβλέπεται στην ενότητα "Επικοινωνήστε μαζί μας" της παρούσας Πολιτικής Απορρήτου της Samsung, χωρίς να επηρεάζεται η νομιμότητα της επεξεργασίας βάσει συναίνεσης πριν από την απόσυρση αυτής.

Προκειμένου να συνάψετε σύμβαση υποχρεούστε να μας παράσχετε προσωπικά δεδομένα προς επεξεργασία, όπως περιγράφεται παραπάνω. Εάν δεν μας παράσχετε τα προσωπικά δεδομένα, δεν θα μπορούμε να σας παράσχουμε όλες τις διαθέσιμες λειτουργίες μέσω της Φωνητικής υπηρεσίας.

ΟΙ ΕΠΙΛΟΓΕΣ ΣΑΣ
Μπορείτε να απενεργοποιήσετε τη Φωνητική υπηρεσία ανά πάσα στιγμή από το μενού ρυθμίσεων. Ωστόσο, αυτό μπορεί να σας εμποδίσει να χρησιμοποιήσετε τη Φωνητική υπηρεσία.

Επίσης, σας προσφέρουμε συγκεκριμένες επιλογές σε σχέση με τα προσωπικά δεδομένα που λαμβάνουμε για εσάς. Για να αλλάξετε τις προτιμήσεις σας, να περιορίσετε τα μηνύματα που λαμβάνετε από εμάς ή να υποβάλετε κάποιο αίτημα, επικοινωνήστε μαζί μας όπως προβλέπεται στην ενότητα "Πώς να επικοινωνήσετε μαζί μας" της Πολιτικής Απορρήτου της Samsung

ΕΝΗΜΕΡΩΣΕΙΣ ΣΤΗΝ ΕΙΔΟΠΟΙΗΣΗ ΑΠΟΡΡΗΤΟΥ 
Η παρούσα Ειδοποίηση απορρήτου ενδέχεται να ενημερώνεται περιοδικά, προκειμένου να ενσωματώνει τις αλλαγές στις πρακτικές προσωπικών δεδομένων που εφαρμόζουμε σε σχέση με τις Υπηρεσίες ή αλλαγές στην ισχύουσα νομοθεσία. Θα δημοσιεύουμε ειδοποιήσεις στην ιστοσελίδα μας ή/και στη συσκευή σας, ενημερώνοντάς σας για τυχόν σημαντικές αλλαγές στην Ειδοποίηση απορρήτου. Στην αρχή κάθε ειδοποίησης θα αναφέρεται η ημερομηνία της τελευταίας ενημέρωσής της.

ΕΙΔΟΠΟΙΗΣΗ ΑΠΟΡΡΗΤΟΥ ΓΙΑ ΤΙΣ ΥΠΗΡΕΣΙΕΣ ΔΙΑΦΗΜΙΣΕΩΝ ΜΕ ΒΑΣΗ ΤΑ ΕΝΔΙΑΦΕΡΟΝΤΑ

Ημερομηνία ισχύος: 30 Απρίλιος 2019

Η Samsung Electronics και οι θυγατρικές εταιρείες της σέβονται τις ανησυχίες σας σχετικά με το απόρρητο. Η παρούσα Ειδοποίηση απορρήτου ισχύει για τα προσωπικά δεδομένα που συλλέγουμε μέσω των υπηρεσιών Διαφημίσεων με βάση τα ενδιαφέροντα (η "Υπηρεσία IBA").

Η παρούσα Ειδοποίηση απορρήτου παρέχει επιπλέον, συγκεκριμένες πληροφορίες σχετικά με τον τρόπο χρήσης των προσωπικών σας πληροφοριών αναφορικά με την Υπηρεσία IBA και θα πρέπει να τη διαβάσετε σε συνδυασμό με την Πολιτική απορρήτου της Samsung, η οποία ισχύει, επίσης, για την από μέρους σας λήψη της Υπηρεσίας IBA και είναι διαθέσιμη στη διεύθυνση https://account.samsung.com/membership/pp.

Στην παρούσα Ειδοποίηση απορρήτου περιγράφονται οι τύποι πληροφοριών που χρησιμοποιούνται μέσω των Διαφημίσεων με βάση τα ενδιαφέροντα, ο τρόπος χρήσης αυτών των πληροφοριών, το χρονικό διάστημα διατήρησής τους, τα σημεία κοινοποίησής τους και οι διαθέσιμες επιλογές σχετικά με τη χρήση των πληροφοριών και την άσκηση των δικαιωμάτων σας. Η Samsung αποτελεί τον υπεύθυνο επεξεργασίας των προσωπικών δεδομένων.

ΤΙ ΕΙΝΑΙ Η ΥΠΗΡΕΣΙΑ IBA;
Η Υπηρεσία IBA έχει σχεδιαστεί έτσι ώστε να παρέχει τη δυνατότητα λήψης και προβολής χρήσιμων και διαδραστικών διαφημίσεων με βάση τα ενδιαφέροντα, οι οποίες σχετίζονται με τα προϊόντα και τις υπηρεσίες που προσφέρει η Samsung και τρίτα μέρη στη Samsung Smart TV ή σε διάφορες πλατφόρμες ή συσκευές της Samsung και τρίτων, συμπεριλαμβανομένων των γραμμικών διαφημίσεων, στο web, τις κινητές συσκευές και τα tablet.

Προκειμένου οι διαφημίσεις στις συσκευές σας να είναι πιο συναφείς για εσάς, η Υπηρεσία IBA θα βασίζεται στο ιστορικό παρακολούθησης της τηλεόρασης (συμπεριλαμβανομένων πληροφοριών για τα δίκτυα, τα κανάλια, τις ιστοσελίδες που επισκεφτήκατε και τα προγράμματα που έχετε παρακολουθήσει στη Samsung Smart TV, όπως και για το χρόνο που αφιερώσατε κατά την παρακολούθησή τους), στις πληροφορίες χρήσης της Samsung Smart TV και σε άλλα στατιστικά δεδομένα που λαμβάνονται από αξιόπιστες πηγές δεδομένων τρίτων. Για την καταγραφή του ιστορικού παρακολούθησης της τηλεόρασης, ενδέχεται να χρησιμοποιήσουμε τη λειτουργία αυτόματης αναγνώρισης περιεχομένου (ACR) και άλλες τεχνολογίες.

Με βάση τις παραπάνω πληροφορίες δημιουργούμε ομάδες κατόχων Samsung Smart TV που μοιράζονται παρόμοια ενδιαφέροντα και χρησιμοποιούν αυτές τις ομάδες για την Υπηρεσία IBA. Οι παραπάνω πληροφορίες χρησιμοποιούνται για τον καθορισμό των ομάδων στις οποίες αντιστοιχίζεται η Samsung Smart TV και, επομένως, των διαφημίσεων που λαμβάνουν οι συσκευές σας.

PSID
Οι πληροφορίες σχετικά με τη χρήση της συσκευής που συλλέγονται για λόγους παροχής της Υπηρεσίας IBA θα συνδέονται σε ένα τυχαίο, μη μόνιμο και με δυνατότητα επαναφοράς αναγνωριστικό συσκευής που ονομάζεται PSID. +Μπορείτε να επαναφέρετε το PSID όπως ορίζεται στην ενότητα "Οι επιλογές σας" της παρούσας Ειδοποίησης απορρήτου.

ΤΙ ΠΛΗΡΟΦΟΡΙΕΣ ΣΥΛΛΕΓΟΥΜΕ;
Μέσω της Υπηρεσίας IBA λαμβάνουμε πληροφορίες για τη συσκευή σας με διάφορους τρόπους. Οι τύποι πληροφοριών που λαμβάνουμε περιλαμβάνουν τους εξής:

•	Πληροφορίες συσκευής. Συλλέγουμε πληροφορίες όπως είναι το μοντέλο συσκευής, οι εκδόσεις λειτουργικού συστήματος, οι διαμορφώσεις και ρυθμίσεις συσκευών, η διεύθυνση IP, τα αναγνωριστικά συσκευών και άλλα αναγνωριστικά.
•	Χρήση συσκευής και πληροφορίες αρχείων καταγραφής. Συλλέγουμε πληροφορίες σχετικά με το πώς, πότε και για πόσο χρονικό διάστημα χρησιμοποιείτε τις συσκευές σας, συμπεριλαμβανομένων των αλληλεπιδράσεών σας με την Υπηρεσία IBA, καθώς και με εφαρμογές και υπηρεσίες της Samsung και τρίτων στις συσκευές (π.χ. δημιουργώντας μια λίστα με τις εφαρμογές που υπάρχουν στις συσκευές σας).
•	Πληροφορίες παρακολούθησης. Συλλέγουμε το ιστορικό παρακολούθησης της τηλεόρασης. Το ιστορικό παρακολούθησης της τηλεόρασης περιλαμβάνει πληροφορίες σχετικά με τα δίκτυα, τα κανάλια, τις ιστοσελίδες που έχετε επισκεφτεί και τα προγράμματα που έχετε παρακολουθήσει στη Samsung Smart TV, όπως και το χρόνο που αφιερώσατε κατά την παρακολούθησή τους. Για την καταγραφή του ιστορικού παρακολούθησης της τηλεόρασης, ενδέχεται να χρησιμοποιήσουμε τη λειτουργία ACR και άλλες τεχνολογίες.
•	Στατιστικές πληροφορίες. Ενδέχεται να χρησιμοποιήσουμε στατιστικές πληροφορίες σχετικά με εσάς ή τις συσκευές σας, όπως γενικευμένη τοποθεσία και εκτιμώμενη ηλικιακή ομάδα. Αποκτούμε αυτές τις στατιστικές πληροφορίες από εμπορικά διαθέσιμες πηγές (όπως προβλέπεται από τη νομοθεσία), όπως τρίτους παρόχους υπηρεσιών. Συνεργαζόμαστε μόνο με τους τρίτους παρόχους υπηρεσιών που διασφαλίζουν ότι αυτές οι πληροφορίες έχουν αποκτηθεί σύμφωνα με την ισχύουσα νομοθεσία και μπορούν να μας δοθούν για χρήση και γνωστοποίηση.

Οι διακομιστές της Samsung λαμβάνουν πληροφορίες όταν αλληλεπιδράτε με την Υπηρεσία IBA, όπως πληροφορίες για τις αλληλεπιδράσεις σας με την Υπηρεσία IBA, τη γεωγραφική θέση σας και τις συσκευές που χρησιμοποιείτε για τη λήψη της Υπηρεσίας IBA.

ΠΩΣ ΧΡΗΣΙΜΟΠΟΙΟΥΜΕ ΤΙΣ ΠΛΗΡΟΦΟΡΙΕΣ ΣΑΣ;
Χρησιμοποιούμε τις πληροφορίες που λαμβάνουμε μέσω της Υπηρεσίας IBA προκειμένου:

•	να σας παρέχουμε την Υπηρεσία IBA,
•	να βελτιώνουμε και να προσαρμόζουμε την εμπειρία σας με την Υπηρεσία IBA,
•	να επικοινωνούμε μαζί σας, κατόπιν ξεχωριστής συναίνεσης, μέσω email και ειδοποιήσεων προώθησης σχετικά με προϊόντα και υπηρεσίες που προσφέρουν η Samsung και τρίτα μέρη και έχουν προσαρμοστεί στα ενδιαφέροντά σας,
•	να απαντάμε στα αιτήματα και στα ερωτήματά σας,
•	να λειτουργούμε, να αξιολογούμε και να βελτιώνουμε την επιχείρησή μας (συμπεριλαμβανομένων της ανάπτυξης νέων προϊόντων, της ενίσχυσης και βελτίωσης των προϊόντων και των υπηρεσιών μας, της διαχείρισης των επικοινωνιών μας, της ανάλυσης των προϊόντων, του πελατολογίου και των υπηρεσιών μας, της διεξαγωγής έρευνας αγοράς, της εκτέλεσης αναλύσεων δεδομένων και της ολοκλήρωσης λογιστικών, ελεγκτικών και άλλων εσωτερικών λειτουργιών), 
•	να σας προστατεύουμε, να εντοπίζουμε και να αποτρέπουμε απάτες και άλλες εγκληματικές δραστηριότητες, αξιώσεις και άλλες ευθύνες και
•	να συμμορφωνόμαστε και να επιβάλλουμε τις ισχύουσες νομικές απαιτήσεις, τα σχετικά πρότυπα του κλάδου και τις πολιτικές μας, συμπεριλαμβανομένων της παρούσας Ειδοποίησης απορρήτου και της Πολιτικής Απορρήτου του λογαριασμού Samsung Account.

Η Samsung επεξεργάζεται προσωπικά δεδομένα για τους σκοπούς που περιγράφονται παραπάνω. Το νομικό πλαίσιο επεξεργασίας προσωπικών δεδομένων από τη Samsung περιλαμβάνει επεξεργασία η οποία είναι: απαραίτητη για την εκτέλεση της σύμβασης ανάμεσα σε εσάς και τη Samsung (π.χ. για την παροχή της Υπηρεσίας IBA προς εσάς, την ταυτοποίηση και τον έλεγχο ταυτότητάς σας), απαραίτητη για τη συμμόρφωση με νομικές απαιτήσεις (π.χ. για τη συμμόρφωση με τους λογιστικούς κανόνες και την πραγματοποίηση υποχρεωτικών γνωστοποιήσεων στις αρχές εφαρμογής του νόμου), απαραίτητη για τα νόμιμα συμφέροντα της Samsung (π.χ. για τη διαχείριση της σχέσης μας μαζί σας και τη βελτίωση της Υπηρεσίας IBA) και με βάση τη συναίνεση των πελατών μας (π.χ. για την επικοινωνία μαζί σας σχετικά με τα προϊόντα και τις υπηρεσίες μας και την παροχή πληροφοριών μάρκετινγκ προς εσάς), η οποία μπορεί μετέπειτα να αποσυρθεί ανά πάσα στιγμή, ανατρέχοντας στο μενού ρυθμίσεων όπως προβλέπεται στην ενότητα "Οι επιλογές σας" της παρούσας Ειδοποίησης απορρήτου, χωρίς να επηρεάζεται η νομιμότητα της επεξεργασίας βάσει συναίνεσης πριν από την απόσυρση αυτής.

Για να λάβετε την Υπηρεσία IBA, υποχρεούστε να μας παράσχετε προσωπικά δεδομένα προς επεξεργασία, όπως περιγράφεται παραπάνω. Εάν δεν μας παράσχετε τα προσωπικά δεδομένα, δεν θα μπορούμε να σας παράσχουμε όλες τις διαθέσιμες λειτουργίες μέσω της Υπηρεσίας IBA.

ΟΙ ΕΠΙΛΟΓΕΣ ΣΑΣ
Μπορείτε να επαναφέρετε το PSID ανά πάσα στιγμή από το μενού ρυθμίσεων. Μόλις το επαναφέρετε, το ιστορικό παρακολούθησης της TV και οι πληροφορίες χρήσης της Smart TV θα αποσυνδεθούν από το προηγούμενο PSID. Έχετε υπόψη ότι εάν επαναφέρετε το PSID, η ποιότητα της Υπηρεσίας IBA ενδέχεται να επηρεαστεί.

Επιπλέον, μπορείτε να απενεργοποιήσετε την Υπηρεσία IBA ανά πάσα στιγμή από το μενού ρυθμίσεων της Samsung Smart TV.

Έχετε υπόψη ότι η επιλογή σας για το απόρρητο σχετικά με την Υπηρεσία IBA δεν θα επηρεάσει τη λήψη ή την προβολή άλλων τύπων διαφημίσεων και περιεχομένου μάρκετινγκ που δεν βασίζονται συγκεκριμένα στο ιστορικό παρακολούθησης της TV ή τις πληροφορίες χρήσης της Samsung Smart TV. Οι εν λόγω τύποι διαφημίσεων και το περιεχόμενο μάρκετινγκ θα βασίζονται σε άλλες πληροφορίες όπως είναι η γενικευμένη τοποθεσία και άλλες εκτιμώμενες ή συναγόμενες πληροφορίες. Ενδέχεται να έχουν λιγότερη συνάφεια, επειδή δεν βασίζονται στα ενδιαφέροντά σας.

ΕΝΗΜΕΡΩΣΕΙΣ ΣΤΗΝ ΕΙΔΟΠΟΙΗΣΗ ΑΠΟΡΡΗΤΟΥ
Η παρούσα Ειδοποίηση απορρήτου ενδέχεται να ενημερώνεται περιοδικά, προκειμένου να ενσωματώνει τις αλλαγές στις πρακτικές προσωπικών δεδομένων που εφαρμόζουμε σε σχέση με την Υπηρεσία IBA ή αλλαγές στην ισχύουσα νομοθεσία. Θα δημοσιεύουμε ειδοποιήσεις στην ιστοσελίδα μας ή/και στη συσκευή σας, ενημερώνοντάς σας για τυχόν σημαντικές αλλαγές στην Ειδοποίηση απορρήτου. Στην αρχή κάθε ειδοποίησης θα αναφέρεται η ημερομηνία της τελευταίας ενημέρωσής της.

Τα προϊόντα εκτύπωσης και τα φωτοτυπικά τηςSamsung αποτελούν πλέον μέρος της οικογένειας προϊόντων της HP. Ανατρέξτε στη Δήλωση απορρήτου της HP, στον ακόλουθο σύνδεσμο: http://www.hp.com/go/privacy.